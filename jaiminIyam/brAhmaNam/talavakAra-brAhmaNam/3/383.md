+++
title = "३८३"

+++

<details open><summary>विश्वास-प्रस्तुतिः</summary>

तस्मात् ते पराभूताः ।  
ते ह्य् अस्य पापिष्ठम् उपासते ।  

तं **पितरः पितृलोके** ऽन्वैच्छन् **यममुखाः** ।  
ते ऽन्वविन्दन् यद् **अपां** रूपं तत् ।  
तद् एवास्य त उपासते ।  

(तं **मनुष्या** अन्वैच्छन् **मृत्युमुखाः** ।  
ते ऽन्वविन्दन् यत् **क्षीरोदनस्य** रूपं तत् ।  
तद् एवास्य त उपासते ।)  
तद् एतद्+ध वा एतद् अग्रे ऽन्नस्य रूपम् आस यत् क्षीरौदनः ।  
तस्येयं विकृतिर् यद् इदं मनुष्या उपासते । 

तं **वयांस्य्** अन्वैच्छन् **मृत्युमुखान्य्** उ एव ।  
तान्य् अन्विन्दन् **हिरण्यपक्षश्** शकुन इति ।  
तत् तद् एवास्य तान्य् उपासते । 

तं **पशवो** ऽन्वैच्छन् **धातृमुखाः** ।  
ते ऽन्वविन्दन् **हिरण्यशृङ्गो** हिरण्यशफः कृष्ण **ऋषभ** इति ।  
(तत् तद् एवास्य त उपासते ।) 

तद एतद् +ध वा एतस्यै **देवतायै सात्ययज्ञयो** रूपम् उपासते  
हिरण्यशृङ्गो हिरण्यशफः कृष्ण ऋषभ इति ।  
स य एतद् एवं वेद ऋषभ एव स्वानां भवति ॥

अथो योऽयं तपति
</details>

<details><summary>मूलम्</summary>

तस्मात्ते पराभूताः ।  
ते ह्यस्य पापिष्ठमुपासते ।

तं पितरः पितृलोकेऽन्वैच्छन्यममुखाः ।  
तेऽन्वविन्दन्यत्क्षीरौदनस्य रूपं तत् ।  
तदेवास्य त उपासते ।

तदेतद्ध वा एतदग्रेऽन्नस्य रूपमास यत्क्षीरौदनः ।  
तस्येयं विकृतिर्यदिदं मनुष्या उपासते ।  

तं वयांस्यन्वैच्छन्मृत्युमुखान्यु एव ।  
तान्यन्वविन्दन्हिरण्यपक्षश्चकुन इति ।  
तत्तदेवास्य तान्युपासते ।

तं पशवोऽन्वैच्छन्धातृमुखाः ।  
तेऽन्वविन्दन्हिरण्यशृङ्गो हिरण्यशफः कृष्ण ऋषभ इति ।  
तत्तदेवास्य त उपासते ।

तदेतद्ध वा एतस्यै देवतायै सात्ययज्ञयो रूपमुपासते हिरण्यशृङ्गो हिरण्यशफः कृष्ण ऋषभ इति ।

स य एतदेवं वेद ऋषभ एव स्वानां भवति ।  
अथो योऽयं तपति ३८३
</details>
 

<details><summary>English (MT)</summary>

The humans find that in milk-rice: represents the formation of the Indians. 4. birds and mammals (?) find that in their "Platonic forms". 
</details>


