+++
title = "३८२"

+++

 

<details open><summary>विश्वास-प्रस्तुतिः</summary>

तम् अस्यां **प्राच्यां** दिशि **वसवो** ऽन्वैच्छन्न् **अग्निमुखाः** ।  
ते ऽन्वविन्दन् यद्, **अर्चिषो** रूपं तत् ।  
तद् एवास्य त उपासते । 

तम् अस्यां **दक्षिणायां** दिशि **रुद्रा** अन्वैच्छन्न् **इन्द्रमुखाः** ।  
ते ऽन्वविन्दन् यद्, **आदित्यस्य** रूपं तत् ।  
तद् एवास्य त उपासते । 

तम् अस्यां **प्रतीच्यां** दिश्य् **आदित्या** अन्वैच्छन् **वरुणमुखाः** ।  
ते ऽन्वविन्दन् यच् **चन्द्रमसो** रूपं तत् ।  
तद् एवास्य ते उपासते । 

तम् अस्याम् **उदीच्यां** दिशि **विश्वे देवा** अन्वैच्छन् **विष्णुमुखाः** ।  
ते ऽन्वविन्दन् यद् **विद्युतो** रूपं तत् ।  
तद् एवास्य त उपासते । 

तम् अस्याम् **ऊर्ध्वायां** दिशि **मरुतो** ऽन्वैच्छन्न् **ईशानमुखाः** ।  
ते ऽन्वविन्दन् यत् **श्वेतं** रूपं तत् । तद् 
एवास्य त उपासते । 

तम् एतस्मिन् **परे लोके** **साध्याश् चाप्त्याश्** चान्वैच्छन् **सवितृमुखाः** ।  
ते ऽन्विन्दन् यत् **कृष्णं** रूपं तत् ।  
तद् एवास्य त उपासते । 

तम् अस्मिन्न् **एवान्तरदेशे** **गन्धर्वा** अन्वैच्छन् **मित्रमुखाः**।  
ते ऽन्वविन्दन् यत् **सुवर्णस्य** हिरण्यस्य रूपं तत् ।  
तद् एवास्य त उपासते । 

(तम् अस्मिन्न् **एवान्तरदेशे ऽप्सरसो** ऽन्वैच्छंस् **त्वष्टमुखाः** ।  
ता अन्वविन्दन् यद् **रजतस्य** हिरण्यस्य रूपं तत् ।  
तद् एवास्य ता उपासते ।) 

(तं **सर्पा** अन्वैच्छन्न् **अङ्गिरोमुखाः** ।  
ते ऽन्वविन्दन् यन् **मधुनो** रूपं तत् ।  
तद् एवास्य त उपासते ।) 

तम् **अङ्गिरसो** ऽन्वैच्छन्न् **अथर्वमुखाः** ।  
ते ऽन्विन्दन् यद् **घृतस्य** रूपं तत् । 
तद् एवास्य त उपासते । 

तम् **असुरा** अन्वैच्छन्न् **असितमुखाः** ।  
ते ऽन्वविन्दन् यत् **सुरायै** रूपं तत् ।  
तद् एवास्य ते उपासते ।  
</details>

<details><summary>मूलम्</summary>

तमस्यां प्राच्यां दिशि वसवोऽन्वैच्छन्नग्निमुखाः ।  
तेऽन्वविन्दन्यदर्चिषो रूपं तत् ।  
तदेवास्य त उपासते । 

तमस्यां दक्षिणायां दिशि रुद्रा अन्वैच्छन्निन्द्र मुखाः ।  
तेऽन्वविन्दन्यदादित्यस्य रूपं तत् ।  
तदेवास्य त उपासते । 

तमस्यां प्रतीच्यां दिश्यादित्या अन्वैच्छन्वरुणमुखाः ।  
तेऽन्वविन्दन्यच्चन्द्र मसो रूपं तत् ।  
तदेवास्य त उपासते । 

तमस्यामुदीच्यां दिशि विश्वे देवा अन्वैच्छन्विष्णुमुखाः ।  
तेऽन्वविन्दन्यद्विद्युतो रूपं तत् ।  
तदेवास्य त उपासते । 

तमस्यामूर्ध्वायां दिशि मरुतोऽन्वैच्छन्नीशानमुखाः ।  
तेऽन्वविन्दन्यत्श्रेतं रूपं तत् ।  
तदेवास्य त उपासते । 

तमेतस्मिन्पर्लोके साध्याश्चाप्त्याश्चान्वैच्छन्सवितृमुखाः।  
तेऽन्वविन्दन्यत्कृष्णं रूपं तत् ।  
तदेवास्य त उपासते । 

तमस्मिन्नेवान्तरदेशे गन्धर्वा अन्वैच्छन्मित्रमुखाः ।  
तेऽन्वविन्दन्यन्मधुनो रूपं तत् ।  
तदेवास्य त उपासते । 

तमङ्गिरसोऽन्वैच्छन्नथर्वमुखाः ।  
तेऽन्वविन्दन्यद्घृतस्य रूपं तत् ।  
तदेवास्य त उपासते । 

तमासुरा अन्वैच्छन्नसितमुखाः ।  
तेऽन्वविन्दन्यत्सुरायै रूपं तत् ।  
तदेवास्य त उपासते ३८२
</details>

<details><summary>English (MT)</summary>

That "sarva" is formulaically expressed thus in the above-mentioned upaniShadic section of the jaiminIya:

It contains several points of interest, e.g., 

1. the asura-s saw that in beer/distilled alcohol -- thus they lost -- a censure of alcohol. 
2. the rudra-s are interestingly paired with the indra & the marut-s with IshAna (rudra). 
3. It has a clear "atharvanic" feel to it with respect to the mention of the atharvan at head of the a~Ngiras-es & a~Ngiras-es at the head of the snakes. 
</details>

