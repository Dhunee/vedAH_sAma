+++
title = "३८४"

+++

 

<details open><summary>विश्वास-प्रस्तुतिः</summary>

सोऽस्याम् **ऊर्ध्वायं** दिश्य् अन्वैच्छत् ।  
तम् एतैस् सर्वै रूपैस् सहासीनम् अन्वविन्दत् ।  
तान्य् एतस्मा एव सर्वाणि रूपाणि प्रायच्छत् ।  
तद् यद् इदम् इह कल्याणं रूपम् आजायते  
यद् एवैष प्रयच्छति  
तद् इदम् इहाजायते ।+++(5)+++ 

स यद् -  
भूर्भुव स्वर्  
इति व्याहरत्  
त एवेमे त्रयो लोका अभवन्न्  
उपोदक, ऋत-धामा, ऽपराजितः । 

अथ यत्  
करज् जनद् वृधद्  
इति व्याहरत्  
त एवैते ऽपरे लोका अभवन्न्  
- अधिदिवः, प्रदिवो, रोचतः।  

विष्टप एव सप्तमो ब्रह्मलोको यस्मिन्नेतत्सत्यं भाति ।  
तम् एषा देवता सत्यं भूत्वानुप्राविशत् । 

तत् सद् वै प्राणस्  
सत्याः प्रजाः ।  

तेनास्य सत्येनेदं सर्वं सङ्गृहीतं भवति । 

यदि च ह सत्यं वदति  
यदि च नाथ हास्य सत्यम् एवोदितं भवति । 

अथो ह विद्यात् - सत्यम् एवाहं वदामि, नानृतं ।  
यत्सत्यं वदतो लोकस्  
स मे लोक इति । 

तस्य ह स एव लोको भवति ।  
तद् यथेदं वयं मीमांसामह  
इदं ब्रह्मेदं ब्रह्मेत्य्  
एवम् एवैषा देवतैतद् विदांसं मीमांसते - न हैष चन तद् वेद ।+++(5)+++ 

मासो देवता-प्रविष्टेति  
य एव तद् वेद  
स एव तद् वेद । 

एतं सा देवता प्रविष्टेति । 

न ह वा एवं-विदः किं चनाविदितं भवति  
न का चन देवता ३८४

</details>

<details><summary>मूलम्</summary>

सोऽस्यामूर्ध्वायं दिश्यन्वैच्छत् । 

तमेतैस्सर्वै रूपैस्सहासीनमन्वविन्दत् । 

तान्येतस्मा एव सर्वाणि रूपाणि प्रायच्छत् । 

तद्यदिदमिह कल्याणं रूपमाजायते यदेवैष प्रयच्छति तदिदमिहाजायते । 

स यद्

भूर्भुव स्वर्

इति व्याहरत्त एवेमे त्रयो लोका अभवन्नुपोदक ऋतधामाऽपराजितः । 

अथ यत्

करज्जनद्वृधद्

इति व्याहरत्त एवैतेऽपरे लोका अभवन्नधिदिवः प्रदिवो रोचतः विष्टप एव सप्तमो
ब्रह्मलोको यस्मिन्नेतत्सत्यं भाति । 

तमेषा देवता सत्यं भूत्वानुप्राविशत् । 

तत्सद्वै प्राणस्सत्याः प्रजाः । 

तेनास्य सत्येनेदं सर्वं सङ्गृहीतं भवति । 

यदि च ह सत्यं वदति यदि च नाथ हास्य सत्यमेवोदितं भवति । 

अथो ह विद्यात्सत्यमेवाहं वदामि नानृतं । यत्सत्यं वदतो लोकस्स मे लोक इति
। 

तस्य ह स एव लोको भवति । 

तद्यथेदं वयं मीमांसामह इदं ब्रह्मेदं ब्रह्मेत्येवमेवैषा देवतैतद्विदांसं
मीमांसते न हैष चन तद्वेद । 

मासो देवताप्रविष्टेति य एव तद्वेद स एव तद्वेद । 

एतं सा देवता प्रविष्टेति । 

न ह वा एवंविदः किं चनाविदितं भवति न का चन देवता ३८४

</details>

<details><summary>English</summary>

The following section of this upaniShat mentions that when all (sarva) forms were permeated the world was laid out as the vyAhR^iti-s which are listed as bhUH, bhuvas, suvar, karat, janat, vR^idhat, satyam.  
This overlaps with the vyAhR^iti-s of the atharvan tradition again connecting this text of the jaiminIya to the atharvan-s.
</details>

