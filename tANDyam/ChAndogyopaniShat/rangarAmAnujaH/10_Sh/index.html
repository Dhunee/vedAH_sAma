<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>साम-वेदे विश्वासटिप्पन्यः  | छान्दोग्योपनिषत् षष्ठः प्रपाठकः-खण्डः 1-6</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.105.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_sAma/tANDyam/ChAndogyopaniShat/rangarAmAnujaH/10_Sh/" rel="alternate" type="application/rss+xml" title="साम-वेदे विश्वासटिप्पन्यः" />
    <link href="/vedAH_sAma/tANDyam/ChAndogyopaniShat/rangarAmAnujaH/10_Sh/" rel="feed" type="application/rss+xml" title="साम-वेदे विश्वासटिप्पन्यः" />

    <meta property="og:title" content="छान्दोग्योपनिषत् षष्ठः प्रपाठकः-खण्डः 1-6" />
<meta property="og:description" content="छान्दोग्योपनिषत्
षष्ठः प्रपाठकः
प्रथमः खण्डः
[सद्विद्योपदेशार्थम् आख्यायिका]
श्वेतकेतुर्हारुणेय आस । तँ ह पितोवाच, &lsquo;श्वेतकेतो वस ब्रह्मचर्यम् । न
वै सोम्यास्मत्कुलीनोऽननूच्य ब्रह्मबन्धुरिव भवति&rsquo; इति ॥ १॥
प्र. - सद्विद्याम् उपदेष्टुम् आख्यायिकाम् आह - श्वेतकेतुर्हारुणेय आस । हः
प्रसिद्ध्यर्थः । अरुणपुत्रस्य उद्दालकस्य पुत्र: श्वेतकेतुनामा बभूव इत्यर्थः । तँ ह
पितोवाच इत्यादि । उद्दालकः पिता तम् - द्वादशवर्षम् अनुपनीतम् अनधीतिनं पुत्रं
श्वेतकेतुं प्रति हे सोम्य ! - सोमार्ह ! प्रियदर्शन ! इति वाऽर्थः । श्वेतकेतो !" />
<meta property="og:type" content="article" />
<meta property="og:url" content="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/" /><meta property="article:section" content="tANDyam" />



<meta itemprop="name" content="छान्दोग्योपनिषत् षष्ठः प्रपाठकः-खण्डः 1-6">
<meta itemprop="description" content="छान्दोग्योपनिषत्
षष्ठः प्रपाठकः
प्रथमः खण्डः
[सद्विद्योपदेशार्थम् आख्यायिका]
श्वेतकेतुर्हारुणेय आस । तँ ह पितोवाच, &lsquo;श्वेतकेतो वस ब्रह्मचर्यम् । न
वै सोम्यास्मत्कुलीनोऽननूच्य ब्रह्मबन्धुरिव भवति&rsquo; इति ॥ १॥
प्र. - सद्विद्याम् उपदेष्टुम् आख्यायिकाम् आह - श्वेतकेतुर्हारुणेय आस । हः
प्रसिद्ध्यर्थः । अरुणपुत्रस्य उद्दालकस्य पुत्र: श्वेतकेतुनामा बभूव इत्यर्थः । तँ ह
पितोवाच इत्यादि । उद्दालकः पिता तम् - द्वादशवर्षम् अनुपनीतम् अनधीतिनं पुत्रं
श्वेतकेतुं प्रति हे सोम्य ! - सोमार्ह ! प्रियदर्शन ! इति वाऽर्थः । श्वेतकेतो !">

<meta itemprop="wordCount" content="4814">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="छान्दोग्योपनिषत् षष्ठः प्रपाठकः-खण्डः 1-6"/>
<meta name="twitter:description" content="छान्दोग्योपनिषत्
षष्ठः प्रपाठकः
प्रथमः खण्डः
[सद्विद्योपदेशार्थम् आख्यायिका]
श्वेतकेतुर्हारुणेय आस । तँ ह पितोवाच, &lsquo;श्वेतकेतो वस ब्रह्मचर्यम् । न
वै सोम्यास्मत्कुलीनोऽननूच्य ब्रह्मबन्धुरिव भवति&rsquo; इति ॥ १॥
प्र. - सद्विद्याम् उपदेष्टुम् आख्यायिकाम् आह - श्वेतकेतुर्हारुणेय आस । हः
प्रसिद्ध्यर्थः । अरुणपुत्रस्य उद्दालकस्य पुत्र: श्वेतकेतुनामा बभूव इत्यर्थः । तँ ह
पितोवाच इत्यादि । उद्दालकः पिता तम् - द्वादशवर्षम् अनुपनीतम् अनधीतिनं पुत्रं
श्वेतकेतुं प्रति हे सोम्य ! - सोमार्ह ! प्रियदर्शन ! इति वाऽर्थः । श्वेतकेतो !"/>

      
    

    <script type="text/javascript">
    
    let baseURL = "https:\/\/vishvAsa.github.io\/vedAH_sAma\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH\/edit\/content\/\u0022,\u0022mainSections\u0022:[\u0022jaiminiyam\u0022],\u0022mainsections\u0022:[\u0022jaiminiyam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022title\u0022:\u0022वेदः\u0022,\u0022url\u0022:\u0022..\/vedAH\/\u0022},{\u0022title\u0022:\u0022ऋग्वेदः\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022यजुर्वेदः\u0022,\u0022url\u0022:\u0022..\/vedAH_yajuH\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_sAma\/tANDyam\/ChAndogyopaniShat\/rangarAmAnujaH\/10_Sh\/".replace(basePath, "/");
  pageVars.pageParams = {};
  pageVars.pageSource = "tANDyam\/ChAndogyopaniShat\/rangarAmAnujaH\/10_Sh.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_sAma/webpack_dist/uiLib-bundle.js"></script>




    <link rel="stylesheet" href="/vedAH_sAma/css/fonts.css">
<link rel="stylesheet" href="/vedAH_sAma/css/@fortawesome/fontawesome-free/css/solid.min.css">

<link rel="stylesheet" href="/vedAH_sAma/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/" />
<link rel="alternate" hreflang="sa-Deva" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">साम-वेदे विश्वासटिप्पन्यः <br/> छान्दोग्योपनिषत् षष्ठः प्रपाठकः-खण्डः 1-6</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select id="transliterationDropdown" size="1" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <a class="btn btn-secondary" onclick="module_uiLib.changeTextSize(2)">A+</a>  
          <a class="btn btn-secondary" onclick="module_uiLib.changeTextSize(-2)">A-</a>
          🗨:
          <select id="commentStyleDropdown" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandAll': 'true'})">↕️️</a></div>
          <div><a id="printButton" class="btn btn-secondary" onclick="module_uiLib.default.query.setParamsAndGo({'printLayout': 'on'})">🖨️️</a></div>
        </div>
        <div class="row col  d-flex justify-content-center">
          <div><a id="speakerButton" class="btn btn-secondary" onclick="module_uiLib.default.content.handleSpeakToggle()">🎧️</a></div>
          <button id="speakerPauseButton" class="btn btn-secondary">⏸</button>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
      <div id="audioOptionsDiv" class="row justify-content-center" hidden>
        <select id="voices" class="form-select bg-secondary text-light"></select>
        <div>
          <p class="lead">Vol</p>
          <input type="range" min="0" max="1" value="1" step="0.1" id="volume" />
          <span id="volume-label" class="ms-2">1</span>
        </div>
        <div class="mx-5">
          <p class="lead">Rate</p>
          <input type="range" min="0.1" max="10" value="1" id="rate" step="0.1" />
          <span id="rate-label" class="ms-2">1</span>
        </div>
        <div>
          <p class="lead">Pitch</p>
          <input type="range" min="0" max="2" value="1" step="0.1" id="pitch" />
          <span id="pitch-label" class="ms-2">1</span>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="छान्दोग्योपनिषत् षष्ठः प्रपाठकः-खण्डः 1-6">छान्दोग्योपनिषत् षष्ठः प्रपाठकः-खण्डः 1-6</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH/edit/content/tANDyam/ChAndogyopaniShat/rangarAmAnujaH/10_Sh.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p><strong>छान्दोग्योपनिषत्</strong></p>
<hr>
<p><strong>षष्ठः</strong> <strong>प्रपाठकः</strong></p>
<hr>
<p><strong>प्रथमः</strong> <strong>खण्डः</strong></p>
<hr>
<p><strong>[सद्विद्योपदेशार्थम्</strong> <strong>आख्यायिका]</strong></p>
<hr>
<p><strong>श्वेतकेतुर्हारुणेय</strong> <strong>आस</strong> <strong>।</strong> <strong>तँ</strong> <strong>ह</strong> <strong>पितोवाच, &lsquo;श्वेतकेतो</strong> <strong>वस</strong> <strong>ब्रह्मचर्यम्</strong> <strong>।</strong> <strong>न</strong></p>
<p><strong>वै</strong> <strong>सोम्यास्मत्कुलीनोऽननूच्य</strong> <strong>ब्रह्मबन्धुरिव</strong> <strong>भवति&rsquo;</strong> <strong>इति</strong> <strong>॥</strong> <strong>१॥</strong></p>
<p><strong>प्र</strong>. - सद्विद्याम् उपदेष्टुम् आख्यायिकाम् आह - <strong>श्वेतकेतुर्हारुणेय</strong> <strong>आस</strong> <strong>।</strong> <strong>हः</strong></p>
<p>प्रसिद्ध्यर्थः । अरुणपुत्रस्य उद्दालकस्य पुत्र: श्वेतकेतुनामा बभूव इत्यर्थः । <strong>तँ</strong> <strong>ह</strong></p>
<p><strong>पितोवाच</strong> इत्यादि । उद्दालकः पिता <strong>तम्</strong> - द्वादशवर्षम् अनुपनीतम् अनधीतिनं पुत्रं</p>
<p>श्वेतकेतुं प्रति <strong>हे</strong> <strong>सोम्य</strong> ! - सोमार्ह ! प्रियदर्शन ! इति वाऽर्थः । <strong>श्वेतकेतो</strong> ! क्वचित्</p>
<p>गुरौ अध्ययनार्थं &lsquo;ब्रह्मचर्यं <strong>वस।</strong> अस्मत्कुलप्रसूतः कोपि <strong>अननूच्य</strong> - अनधीत्य ब्रह्मबन्धुरिव</p>
<p>न भवति इति उवाच इत्यर्थः । यः स्वयम् अब्राह्मण एव सन् ब्राह्मणान् बन्धुत्वेन</p>
<p>व्यपदिशति, सः ब्रह्मबन्धुः इत्युच्यते । अत्र स्वयं गुणवत एव पितु:</p>
<p>गर्भाष्टमाद्युपनयनकालातिक्रमेऽपि उपनेतृत्वाभावे हेतुः प्रवासादिलक्षणात्यन्तानुपपत्तिः</p>
<p>इति द्रष्टव्यम् ॥</p>
<hr>
<p><strong>स</strong> <strong>ह</strong> <strong>द्वादशवर्षः</strong> <strong>उपेत्य</strong> <strong>चतुर्विंशतिवर्षः</strong> <strong>सर्वान्</strong> <strong>वेदानधीत्य</strong> <strong>महामना</strong></p>
<p><strong>अनूचानमानी</strong> <strong>स्तब्ध</strong> <strong>एयाय</strong> <strong>।</strong> <strong>तँ</strong> <strong>ह</strong> <strong>पितोवाच</strong> <strong>॥</strong> <strong>२</strong> <strong>॥</strong></p>
<p><strong>प्र. -</strong> <strong>स</strong> <strong>ह</strong> <strong>द्वादशवर्षः</strong> इत्यादि । <strong>सः</strong> -श्वेतकेतुः द्वादशवर्षस्सन् गुरुम्</p>
<p>उपेत्य, गुरुकुले द्वादश&rsquo;वर्षान्&rsquo; उषित्वा सर्वान् वेदान् <strong>अधीत्य</strong> <strong>महामनाः</strong> प्रौढमतिः</p>
<p><strong>अनूचानमानी</strong> आत्मानं साङ्गवेदाध्यायिनं मन्यमानः <strong>स्तब्धः</strong> - परिपूर्णः इव तृणीकृतजगत्त्रयः</p>
<p>चतुर्विंशतिवर्षयुक्तः <strong>एपाय</strong> - प्रत्यागतः। <strong>तँ</strong> <strong>ह</strong> <strong>पितोवाच</strong> । स्पष्टोऽर्थः ॥</p>
<hr>
<p><strong>[पुत्रं</strong> <strong>प्रति</strong> <strong>ब्रह्मविषयकः</strong> <strong>प्रश्नः]</strong></p>
<hr>
<p><strong>श्वेतकेतो</strong> <strong>!</strong> <strong>यत्र</strong> <strong>सोम्येदं</strong> <strong>महामना</strong> <strong>अनूचानमानी</strong> <strong>स्तब्धोऽसि</strong> <strong>।</strong> <strong>उत</strong></p>
<p><strong>तमादेशमप्राक्ष्यो</strong> <strong>येनाश्रुतँ</strong> <strong>श्रुतं</strong> <strong>भवति</strong> <strong>अमतं</strong> <strong>मतमविज्ञातं</strong> <strong>विज्ञातमिति</strong> <strong>।</strong> <strong>कथं</strong> <strong>नु</strong></p>
<p><strong>भगवः</strong> <strong>स</strong> <strong>आदेशो</strong> <strong>भवतीति</strong> <strong>॥</strong> <strong>३</strong> <strong>॥</strong></p>
<p><strong>प्र</strong>. -उक्तिमेवाह - <strong>श्वेतकेतो</strong> <strong>यन्नु</strong> <strong>सोम्येदम्</strong> इत्यादि । <strong>हे</strong> <strong>सोम्य</strong> ! महामना</p>
<p>अनूचानमानी स्तब्धोऽसि इति इदं <strong>यत्</strong> - यस्माद्धेतोः, सः कः इत्यर्थः । तस्य ब्रह्मज्ञानरहिततां</p>
<p>जानन्नपि आरुणिः &lsquo;जगदभिन्ननिमित्तोपादानभूतब्रह्मज्ञानवानेव पूर्णः&rsquo; ; नान्यः इति तस्मै</p>
<p>ज्ञापयित्वा पूर्णत्वाभिमानं तदीयम् अपनुद्य ब्रह्मणि जिज्ञासां सम्पादयितुं तदनुजि<strong>घृ</strong>क्षया</p>
<p>पृच्छति - <strong>उत</strong> <strong>तमादेशमप्राक्ष्यः</strong> इत्यादि ।</p>
<p>अत्र व्यासार्याः&rsquo; ; उपक्रमे तावत्, &lsquo;उत तमादेशमप्राक्ष्यः&rsquo; इत्यत्र आदेशशब्देन</p>
<p>प्रशासिताऽभिधीयते । अत्र श्लोकौ आचार्यपादैरु<strong>क्तौ</strong></p>
<p>&lsquo;छान्दोग्ये केचिदाहुर्दिशतिरुततमादेशमप्राक्ष्य इत्य-</p>
<p>त्राङ्पर्वस्तूपदेशं प्रकटयति सतो न प्रशा<strong>स्तिं</strong> घ<strong>ञ</strong>न्तः ।</p>
<p>नो कर्तर्यस्ति कर्मण्यगणि घञिह सत् कर्तृ शास्तौ न कर्म</p>
<p>स्यात्तत्कर्मोपदेशे तदिदमुततमादेशवाचोपदेश्यम्&rsquo; ॥ (तत्त्व.सा.१६)</p>
<p>&lsquo;अत्र ब्रूमः । प्रशास्तिं वदति दिशिरसावाङ्मुखो नोपदेशं</p>
<p>शास्ता सोऽतिप्रसिद्धो न हि पर इह चापेक्षितार्थप्रसङ्गः ।</p>
<p>युक्ताऽसाधारणोक्त्या घञगणि करणेऽप्यत्र वैवक्षिकत्वं</p>
<p>शाब्दोक्तं कारकाणां ननु करणतया कर्तरि स्यात् विवक्षा&rsquo; ॥ इति ।</p>
<p>(तत्त्व.सा.१७)</p>
<p>आदेशशब्देन उपदेश्यम् उच्यते । प्रकृत्यर्थः उपदेशः । प्रत्ययार्थः कर्मत्वम् ,</p>
<p>&lsquo;अकर्तरि च कारके संज्ञायाम्&rsquo; (पा.सू.३-३-१९) इति कर्तृव्यतिरिक्तकारके घञो</p>
<p>विहितत्वात् । उपदेशे ब्रह्मण: कर्मत्वोपपत्तेश्च । प्रशासने तु ब्रह्म न कर्म ; अपि तु कर्तृ ।</p>
<p>कर्तृव्यतिरिक्तकारके हि घञ् प्रत्ययविधिः । नात्र कर्तरि कप्रत्यय &lsquo;उपपद्यते&rsquo;, &lsquo;किङिति</p>
<p>च&rsquo; (पा.सू.१-१-५) इति गुणप्रतिषेधात् आदेशशब्दरूपासिद्धेः । नापि पचाद्यच्प्रत्ययः</p>
<p>उपपद्यते । दिशिधातोः इगुपधत्वेन &lsquo;इगुपधात्कः&rsquo; (पा.सू.३-१-१३५) इति अपवादसूत्रेण</p>
<p>कप्रत्ययप्राप्तेः गुणाभावात् । अतो घञ्प्रत्ययान्तः एवम् अयम् आदेशशब्दः । स च</p>
<p>प्रत्ययः कर्तर्यनभिहिते इति कर्मार्थकत्वस्यैव युक्तत्वात् उपदेश्यमेव आदेशशब्दवाच्यम्</p>
<p>इति ।</p>
<p>अत्रोच्यते - प्रकृत्यर्थः शासनं प्रसिद्धिप्राचुर्यात्, अन्यथा स्वारस्यभङ्गात्, &lsquo;आङ्पूर्वो</p>
<p>दिशतिनियोक्तृप्रयोजनवचनः&rsquo; ; &lsquo;उपपूर्वस्तु नियोज्यप्रयोजनवचनः&rsquo; इति हि न्यासकारः ।</p>
<p>नियोक्तरि प्रयोजनं यस्य तस्यार्थस्य वाचक इत्यर्थः । एवम् अन्यत्रापि । किञ्च</p>
<p>उपदेश्यत्वं लौकिकालौकिकधर्मब्रह्मभागार्थसाधारणम् । प्रशासितृत्वं तु ब्रह्मणोऽसाधारणम् ।</p>
<p>&lsquo;अन्तःप्रविष्टश्शास्ता जनानाम्&rsquo;, (तै.आर.३-११-१०) &lsquo;एतस्य वा अक्षरस्य प्रशासने</p>
<p>गार्गि&rsquo;(बृ.३-५-८-९) इत्यादिभिः निरुपाधिकप्रशासनस्य ब्रह्मासाधारणत्वश्रवणात् ।</p>
<p>निरुपाधिकोपदेश्यत्वं ब्रह्मणः इत्यसाधारण्यम् इति चेन्न ; इष्टप्राप्त्यनिष्टनिवारणतत्साधनेषु</p>
<p>साधारण्यात् । यद्यपि अमितसुखप्राप्ति दुःखनिवृत्त्यादि साक्षादुपदेश्यं स्यात्, तथाऽपि</p>
<p>संसारनिवृत्ति-ब्रह्म-तदुपासनानाम् उपदेश्यत्वं साधारणम् । प्रष्टव्यस्य उपदेश्यत्वम्</p>
<p>अर्थसिद्धम् । अतः उपदेश्यत्वकथने वैयर्थ्यञ्च । ननु येनाश्रुतम्&rsquo; इत्यादिना एकवाक्यत्वात्</p>
<p>स्वज्ञानेन अन्यज्ञानहेतुताविशेषितम् उपदेश्यम् असाधारणम् इति चेत् - तथापि तादृशम्</p>
<p>उपदेश्यत्वं प्रतिज्ञावाक्येन, द्रष्टव्यत्वोक्त्या च अर्थसिद्धम् इति अनपेक्षितोपदेश्यत्वकथनादपि</p>
<p>अपेक्षितं प्रशासितृत्वमेव वाच्यम् इति युक्तम् । येनाश्रुतम् इत्युपादानत्वे सिद्धे प्रशासितृत्वेन</p>
<p>हि निमित्तत्वं सिद्ध्येत् । निमित्तान्तरे सति हि &lsquo;एकविज्ञानात् सर्वविज्ञानं नोपपद्यते ।</p>
<p>अतः प्रतिपिपादयिषितवस्तुनः अपेक्षित-असाधारणाकारणविशिष्टतया एव प्रतिपादनम्</p>
<p>उचितम् । घञ् प्रत्ययस्य करणेऽपि उपपन्नत्वात् &lsquo;विवक्षातः कारकाणां प्रवृत्तिः&rsquo; इति</p>
<p>शाब्दोक्तन्यायेन कर्तरि एव करणान्तरनरपेक्ष्येण साधकतमत्वविवक्षया तथा प्रयोगः</p>
<p>उपपद्यते । ‘अकर्तरि&rsquo;&hellip;&hellip;(पा.सू.३-३-१९) इति सूत्रस्य प्रयोजनं करणत्व विवक्षया</p>
<p>विना कर्तरि असाधुत्वेन प्रयोगनिवृत्तिः । उपदेशपक्षे प्रकृत्यर्थास्वारस्यं प्रत्ययस्वारस्यं</p>
<p>च प्रशासनपक्षे प्रत्ययास्वारस्यं प्रधानभूतप्रकृत्यर्थस्वारस्यम् अर्थोचित्यं च इति वैषम्यम् ।</p>
<p>अतः प्रशासनमेव आदेशशब्दाभिधेयम् इति स्वीकर्तुं युक्तम् इति ।</p>
<p>अत्र इदं विचार्यते यत् तावदुच्यते, प्रसिद्धिप्राचुर्यात् प्रकृत्यर्थः शासनमिति</p>
<p>सत्यमेव तत् । &lsquo;शासनं विविच्य ज्ञापनम्&rsquo; इति धातुवृत्तिकृता व्याख्यातत्वात् उपदेशे</p>
<p>एव पर्यवसानम् । &lsquo;उपदेशेऽजनुनासिक इत्&rsquo;, (पा.सू.१.३-२) &lsquo;स्थानिवदादेशोऽनाल्विधौ&rsquo;</p>
<p>(पा.सू.१-१-५६) इत्यादि सूत्रेषु &lsquo;दिशिरु<strong>च्चा</strong>रणक्रियः&rsquo; इति महाभाष्योक्तेः</p>
<p>&lsquo;अथातोऽहंकारादेशः&rsquo; (छा.उ.७-२५-१) इत्यादौ आदेशः उपदेश इत्यर्थः । &lsquo;इदं शास्ति</p>
<p>आचार्यः&rsquo; इति भाष्यस्य इदम् उपदिशति इति हि अर्थः। तदशिष्यम्&rsquo; इत्यादी अवक्तव्यम्</p>
<p>इति व्याख्यातम् । ततश्च आदेशः शासनम् - उपदेशः । तत्कर्मत्वञ्च, &lsquo;अनु म एतां भगवो</p>
<p>देवतां शाधि&rsquo; (छां.उ.३-४-२-२) इति ब्रह्मणः सिद्धम् इति प्रकृतिप्रत्यययोः अविरोधसंभवात्</p>
<p>प्रत्ययास्वारस्यानुसरणस्य &lsquo;अनुचितत्वात् । न च अनुशासनकर्मत्वेऽपि न शासनकर्मत्वम्</p>
<p>इति वाच्यम् । &lsquo;शासु अनुशिष्टौ&rsquo; (धा.पा.१०२२) इति शासनस्यैव अनुशासनरूपत्वात् ।</p>
<p>ततश्च करणत्वस्य आरोपेण घञ्समर्थनमपि अनुचितम् । आरोपस्य अनुचितत्वात् ।</p>
<p>ननु करणत्वस्य न अध्यारोपः, तस्य सिद्धत्वात् इति चेन्न । तथा सति सिद्धान्ते</p>
<p>प्रत्ययास्वारस्याभ्युपगमस्या अयुक्तत्वात् । अत एव, ‘असिः छिनत्ति&rsquo; इत्यादौ</p>
<p>सौकर्यातिशयविवक्षया, &lsquo;ब्रह्मदृष्टिरुत्कर्षात्&rsquo; (ब्र.सू.४-१-५) इति न्यायेन करणे</p>
<p>कर्तृत्वारोपेऽपि कर्तरि करणत्वादेः असंभवः । तथा सति राजनि भृत्यत्वारोपस्य इव</p>
<p>अनर्थावहत्वात् । अत एव, &lsquo;साधकतमं करणम्&rsquo; (पा.सू. १-२-४२) इति सूत्रे</p>
<p>अधिकरणस्थाल्याः तनुकपालतया साधकतमत्वविवक्षया &lsquo;स्थाल्या पचति&rsquo; इति प्रयोगम्</p>
<p>उपपाद्य, &lsquo;न चैवं कर्तुरपि करणत्वविवक्षाप्रसङ्गः भिन्नजातीयत्वात् ।</p>
<p>सकलसाधनविनियोगकारी खल्वसौ&rsquo; । &lsquo;न हि शतधनो निष्कधनेन स्पर्धितुमर्हति&rsquo; इति</p>
<p>कर्तुः करणत्वविवक्षाऽभावस्यैव उपपादितत्वात् । निक्षेपरक्षायाम्&rsquo; भगवतो</p>
<p>रक्षाकरणत्वानुसन्धानं प्रपत्तिः इतिपक्षे करणस्य कर्तृत्वासम्भवेन जीवस्यैव रक्षकत्वम्</p>
<p>आपतेत् इदिति कर्तृत्वकरणत्वविरोधस्य, भगवति करणत्वानुसन्धाने &lsquo;ब्रह्मदृष्टिरुत्कर्षात्&rsquo;</p>
<p>(ब्र.सू.४-१-५) इति न्यायविरोधस्य च प्रतिपादितत्वात् । शक्तिविपर्ययात् (ब्र.सू.२-३-३७)</p>
<p>इति सूत्रे अन्तःकरणस्य कर्तृत्वे ततोऽन्यत् करणं स्यात् इति अन्तःकरणातिरिक्तं</p>
<p>करणान्तरम् अभ्युपगन्तव्यं स्यादिति परैरपि &lsquo;उपपादितत्वा<strong>च्च</strong> । किञ्च प्रशासनकर्तुः</p>
<p>करणत्वसम्भवे परमात्मनः प्रशासनकर्मत्वस्यापि संभवात् तदसंभवोक्तिः विरुद्ध्येत ।</p>
<p>किञ्च करणत्वे विवक्षिते, &lsquo;करणाधिकरणयोश्च&rsquo; (पा.सू.३-३-११७) इति परेण ल्युटा</p>
<p>बाधितत्वेन घञोऽप्रसङ्गात् । न च हलश्च (पा.सू. ३-३-१२५) इत्यनेन घञ: प्रसङ्गः ।</p>
<p>तत्रापि संज्ञायाम् इत्यनुवृत्तेः । न च त्वन्मतेऽपि कर्मणि घञ् न स्यात् । &lsquo;अकर्तरि च</p>
<p>कारके संज्ञायाम्&rsquo; (पा.सू.३-३-१९) इति संज्ञायामेव घञो विधानात् इति वाच्यम् ।</p>
<p>&lsquo;अकर्तरि च&rsquo; इत्यत्र चकारस्य भिन्नक्रमत्वम् आश्रित्य संज्ञायामपि अस्ति इति</p>
<p>पदमञ्जर्यादौ समर्थितत्वात् ‘संज्ञाग्रहणानर्थक्यञ्च सर्वत्र घञो दर्शनात्&rsquo; इति वार्तिककृता</p>
<p>उक्तत्वाञ्च ।</p>
<p>किञ्च, घञ: करणार्थत्वे, उपक्रमे, आदेशशब्देन प्रशासिता अभिधीयते इति</p>
<p>यदभिहितं तद्विरुध्येत । प्रशासनकरणत्वस्यैव अभिहितत्वेन प्रशासनकर्तुः अनभिहितत्वात् ।</p>
<p>य<strong>च्च</strong> उक्तम्, प्रशासितृत्वम् असाधारणम् इति तदपि न । आदेशशब्देन</p>
<p>करणत्वमात्राभिधानेन &lsquo;प्रशासितृत्वानभिधानात्&rsquo;, तदभिधानेऽपि निरुपाधिकप्रशासितृत्वस्येव</p>
<p>मुख्योपदेश्यत्वस्य ब्रह्मासाधारणत्वात् । अत एव &lsquo;ब्रह्मजिज्ञासा&rsquo; (ब्र.सू.१-१-१) इति</p>
<p>सूत्रे ब्रह्मणः इति कर्मणि षष्ठीपरिग्रहात् ब्रह्मणः एव आभिधानिकं जिज्ञासाकर्मत्वम्,</p>
<p>तदुपासनादीनां तु आक्षेपम् इत्युक्तम् । किञ्च आदेशशब्दमात्रस्य हि अतिप्रसङ्गम्</p>
<p>आशंक्य तमित्येवं विशेषणोपादानात् अवश्यं तमित्यस्य आदेशविशेषकत्वम् अभ्युपेयम् ।</p>
<p>यदि हि आदेशशब्दस्यैव निरुपाधिकप्रशासितृत्वमर्थः, तदा तस्य परमात्मासाधारणत्वात्</p>
<p>तच्छब्दो विशेषको न स्यात् । यदपि च उक्तम्, प्रष्टव्यत्वकथनेन उपदेश्यत्वं सिद्धम्</p>
<p>इति तत्कथनस्य अनपेक्षितत्वात् प्रशासितृत्वमेव अर्थः इति तन्न । यद्यपि पूर्व नाप्राक्षं,</p>
<p>अधुना स्वयमेव ज्ञास्यमि इति बुद्धिं व्युदसितुं उपदेष्टव्यत्वकथनस्यैव अपेक्षितत्वात् ।</p>
<p>अत एव, &lsquo;तं त्वौपनिषदं पुरुषं पृच्छामि&rsquo; (बृ.उ.३-५-९-२६) इत्यादौ प्रष्टव्यस्य उपदेश्यत्व&rsquo;</p>
<p>लक्षणौपनिषदत्वकथनम् । य<strong>च्च</strong> उक्तम् - सर्वविज्ञानप्रतिज्ञासिद्ध्यर्थं निमित्तत्वम्</p>
<p>अपेक्षितमिति - तन्न ; एकविज्ञानेन सर्वविज्ञानप्रतिज्ञाबलात् उपादानस्येव तदन्यथानुपपत्त्या</p>
<p>निमित्तत्वस्यापि लाभसंभवेन तस्य पृथगवक्तव्यत्वाभावात् तदनुपपत्तेः भवता एव</p>
<p>उक्तत्वात् इति ।</p>
<p>अत्रोच्यते - &lsquo;एष आदेशः&rsquo;, &lsquo;एष उपदेशः&rsquo; इत्येवं पृथगुपदिष्टयो: &lsquo;न वायुक्रिये</p>
<p>पृथगुपदेशात्&rsquo; (ब्र.सू.२-४-८) इति न्यायेन आदेशोपदेशयोः भेदावश्यम्भावात्,</p>
<p>निमन्त्रणामन्त्रणयोरिव वृक्षवनस्पतिशब्दयोरिव च, स्नेहभक्तिशब्दयोरिव च क्वचिदेकविषये</p>
<p>प्रयोगमात्रेण अनुभवभेदस्य दुरपह्नवत्त्वात् । आदिशति इत्युक्ते हि यद्वाक्योल्लङ्घने दण्डो</p>
<p>भवति तादृशशब्दप्रयोक्तृत्वं नियमयितृत्वं आज्ञापयितृत्वं प्रतीयते । अत आदिशति</p>
<p>इति व्यवहारः प्रभुविषयः एव । अत एव न्यासकारेण आदेशोपदेशयोः भेदो वर्णितः</p>
<p>आङ्पूर्वो &lsquo;दिशतिर्नि&rsquo;योक्तृप्रयोजनवचनः इति । &lsquo;अन्तःप्रविष्टश्शास्ताजनानाम्&rsquo; इत्यादौ</p>
<p>तथैव प्रतीतेः । ततश्च प्रकृतिस्वारस्येन नियमनापरपर्यायाज्ञापनरूपार्थे प्रतीतेः घञ्प्रत्ययस्य</p>
<p>कर्तृव्यतिरिक्तकारकमात्रवाचिनो योग्यतावशात् त्वन्मते कर्मार्थकत्ववत् अस्मन्मतेऽपि</p>
<p>कारकवाचिनो घञ्प्रत्ययस्य सकलकारकप्रयोक्तृकर्तृलक्षणा समाश्रीयते । प्रष्टव्यवस्तुनः</p>
<p>तादृग्रूपत्वात्। असञ्जातविरोधिमुख्यप्रकृत्यर्थानुग्रहेण जघन्यप्रत्ययलक्षणायाः आश्रयणीयत्वात् ,</p>
<p>पञ्च पञ्चाशतस्त्रिवृतः संवत्सराः (इत्यादौ) अहःपरत्वस्वरसत्रिवृदादिपदमुख्यत्वानुसारेण</p>
<p>जघन्यसंवत्सरपदस्यैव सौरचान्द्रमसाद्यनेकार्थसाधारण्येन निश्चयासामञ्जस्यादजहल्लक्षणाया&rsquo;,</p>
<p>अभ्युपेतत्वात् । तथा, &lsquo;प्रयाजशेषेण हवींष्यभिधारयति&rsquo; इत्यादौ प्रयाजशेषप्रातिपदिकानुरोधेन</p>
<p>तृतीयायाः द्वितीयार्थलक्षणाया आश्रितत्वात् । तथा &lsquo;प्राणा वाव ऋषयः&rsquo; (ब्र.उ.४-२-३)</p>
<p>इत्यादौ ऋषिशब्दानुसारेण बहुवचनश्रुतेः पाशन्यायेन &lsquo;गौणार्थकत्वस्य गौण्यसम्भवात्</p>
<p>तत्प्रा<strong>क्च्छृ</strong>तेश्च&rsquo; इत्यत्र उपपादितत्वा<strong>च्च</strong> ।</p>
<p>ननु आदेशपदस्य प्रशासनापरपर्यायाज्ञापनरूपादेशप्रसिद्धस्य उपदेशप्रसिद्धि-</p>
<p>प्राचुर्याभावेऽपि उपदेशार्थकत्वे प्रकृते: सर्वात्मना मुख्यार्थत्यागाभावात्, &lsquo;प्रत्ययस्यत्वन्मते</p>
<p>कर्तृलक्षणायां मुख्यार्थत्यागात् कांस्यभोजिन्यायेन जघन्यद्यावापृथिव्येककपालानुरोधेन</p>
<p>मुख्येन्द्राग्र्यादीनां प्रसूनबर्हिनियमाश्रयणवत्, एकधा ब्रह्मण उपहरति इत्यत्र</p>
<p>सकृत्सहत्वसाधारणस्य एकधाशब्दस्य भक्षान्तरप्रापकदुर्बल चोदनानुग्रहेण &lsquo;सहत्वार्थ</p>
<p>स्वीकारवत्&rsquo;, सप्तदश प्राजापत्यान् इत्यत्र प्रजापतिसम्बन्धविशिष्टान्वययोग्यस्यापि बहुत्त्वस्य</p>
<p>एकपशुनिष्पन्नैकादशावदानप्रापकदुर्बल चोदकानुग्रहेण विशिष्टान्वयाभ्युपगमेन</p>
<p>द्रव्यदेवतासम्बन्धाक्षिप्तयागभेदाभ्युपगमव<strong>च्च</strong>, जघन्यघञ्प्रत्ययानुसारेण मुख्यदिशेः</p>
<p>उपदेशार्थकत्वमेव युक्तम्, प्रकृतेः मुख्यार्थत्यागाभावात् । प्रचुरप्रसिद्धार्थत्यागमात्रं तु</p>
<p>अवशिष्यते । तत्तु न दोषाय । अत एव पत्नय उपगायन्ति इत्यादी गीतिशब्दस्य</p>
<p>शारीरगाने प्रसिद्धिप्राचुर्ये सत्यपि अशारीरवादित्रादिगानस्यापि गीतिशब्दप्रयोगविषयत्वेन</p>
<p>मुख्यार्थत्वात् सन्निहितदुन्दुभ्यादिगानस्यैव काण्डवीणादिभिः उपचयं कुर्वन्त्य: पत्न्यो न</p>
<p>ऋत्विजां निवर्तिका इति दशमे सिद्धान्तितम् इति चेत् - मैवम् ; गानशब्दस्य</p>
<p>बर्हिराज्याधिकरणन्यायेन गीतिमात्रवाचित्वात् युक्तं तत्र सन्निहितदुन्दुभ्यादिगानवाचित्वम् ।</p>
<p>इह तु आदेशशब्दस्य क्वचिदपि, शिष्यो गुरुमादिदेश इत्यादिप्रयोगाभावेन</p>
<p>साधारणोञ्चारणार्थकत्वाभावात् उपदेशातिदेशशब्दयोरिव आदेशोपदेशशब्दयोरपि</p>
<p>भिन्नर्थत्वेन आदेशशब्दस्य उपदेशार्थकत्वे मुख्यार्थत्यागस्य ऊर्जनीयत्वेन जघन्यप्रत्यये</p>
<p>एव लक्षणाया उचितत्वात् ।</p>
<p>वस्तुतस्तु &lsquo;उपदेशेऽजनुनासिक इत्&rsquo; (पा.सू.१-३-२) इति सूत्रे, &lsquo;करणाधिकरणयोश्च&rsquo;</p>
<p>(पा. सू- ३-३-११७) इति ल्युटा बाधितस्य घञ:, &lsquo;अकर्तरि च कारके&rsquo; (पा.सू.३-३-१९)</p>
<p>इत्यनेन &lsquo;अप्रसङ्ग&rsquo;माशंक्य &lsquo;कृत्यल्युटो बहुलम्&rsquo; (पा.सू.३-३-११३) इति घञो भाष्यकृता</p>
<p>समर्थितत्वात् तन्न्यायेन कर्तरि अपि तेनैव सूत्रेण घञ्सिद्धौ लक्षणायाः अप्रसङ्गात्</p>
<p>प्रशासितृत्वार्थकत्वमेव आदेशशब्दस्य युक्तम् । आदेशनम् आदेश इति घञन्तात्</p>
<p>भाववाचिनः आदेशशब्दात् अर्शआद्यजन्तादपि प्रशासितृत्वार्थकत्वमेव आदेशशब्दस्य</p>
<p>युक्तमिति वयम् उत्पश्यामः । ततश्च, एतस्य वा &lsquo;अक्षरस्य प्रशासने गार्गि सूर्याचन्द्रमसौ</p>
<p>विधृतौ तिष्ठतः, प्रशासितारं सर्वेषाम्&rsquo; (बृ.उ.५-८-९) इत्यादि श्रुतिस्मृतिप्रतिपन्नं</p>
<p>परमात्मधर्मभूतं प्रशासितृत्वम् इह आदेशशब्दार्थः । एतत्सर्वम् अस्माभिः</p>
<p>भावप्रकाशिकाया प्रपञ्चितं तत्र अनुसन्धेयम् । प्रशासनेन&rsquo; च धारकत्वलक्षणमात्मत्वं</p>
<p>फलितम् । ततश्च आदेशशब्दः आत्मत्वपर्यन्तः ।</p>
<p>&lsquo;येनाश्रुतं श्रुतं भवति&rsquo; इत्यत्र &lsquo;कस्मिन्नु भगवो विज्ञाते सर्वमिदं विज्ञातं भवति&rsquo;,</p>
<p>(मुं.उ.१-१-३) &lsquo;आत्मनि खल्वरे दृष्टे श्रुते मते विज्ञाते इदं सर्वं विदितं भवति&rsquo;</p>
<p>(बृ.उ.६-५-६) इति मुण्डक-बृहदारण्यकवाक्यानुसारेण येन श्रुतेन, मतेन, विज्ञातेन,</p>
<p>अश्रुतम् अमतम् अविज्ञातं, श्रुतं मतं विज्ञातं भवति इति वाक्यपर्यवसितोऽर्थः ।</p>
<p>ब्रह्मस्वरूपसत्तामात्रस्य अश्रुतश्रुतत्वापादकत्वाभावात् । अथ अश्रुतामतादिशब्दानां</p>
<p>&lsquo;इदं सर्वं विदितं भवति&rsquo; (बृ.उ-६-५-६) इति श्रुत्यन्तरानुसारात् सर्वार्थकत्वं द्रष्टव्यम् । ततश्च</p>
<p>येन श्रुतेन सर्वं श्रुतं भवति इत्यर्थः । ततश्च अश्रुतं श्रुतं भवति इति अश्रुतस्य</p>
<p>श्रुतत्वप्रतिपादनं कथमिति शंकायाः नावकाशः । यद्वा - अवस्थाविशिष्टतया अश्रुतं</p>
<p>स्वरूपेण श्रुतं भवति इत्यर्थः । अत्र विज्ञातशब्दो निदिध्यासनपरः । &lsquo;श्रोतव्यो मन्तव्यो</p>
<p>निदिध्यासितव्यः&rsquo; इति क्रमप्रत्यभिज्ञानात् इति द्रष्टव्यम् ।</p>
<p>अत्र, &lsquo;येनाश्रुतं श्रुतम्&rsquo; इत्यनेन किम् उपादानमिति पृष्टं भवति । प्रशासितृत्वार्थकेन</p>
<p>आदेशशब्देन च आत्मस्वरूपं पृष्टं भवति । ततश्च आत्मभूतम् उपादानं किमिति</p>
<p>प्रश्नस्य फलितार्थः । अत एव श्रीविष्णुपुराणे - &lsquo;यन्मयं च जगद् ब्रह्मन् यतश्चैत<strong>च्च</strong>राचरम्&rsquo;</p>
<p>(वि.पु. १-१-५) इति &lsquo;उपादानं&rsquo; च पृष्टम् । अत एव च - ‘सन्मूला: सोम्येमाः सर्वाः</p>
<p>प्रजाः सदायतनाः सत्प्रतिष्ठाः&rsquo; (छां.उ. ६-८-४) इति प्रतिवचने सदायतना इति सतः</p>
<p>आत्मत्वम्, सन्मूलाः, सत्प्रतिष्ठाः इति सतः उपादानत्वं च प्रतिपाद्यते इति द्रष्टव्यम् ।</p>
<p>अत एव, &lsquo;अथातो अहंकारादेशः, (छा.उ.७-२५-१) &lsquo;अथात आत्मादेशः&rsquo;, (छां.उ.७-२५-२).</p>
<p>&lsquo;अथात आदेशो नेति नेति&rsquo;, (बृ.उ.२-३-६) &lsquo;आदित्यो ब्रह्मेत्यादेशः&rsquo;, (छा.उ.३-१९-१) &lsquo;उभयमादिष्टं</p>
<p>भवति अध्यात्मञ्चाधिदैवतञ्च&rsquo; (छा.उ.३-१८-१) इत्यादौ इव आदेशशब्दस्य उपदेशार्थकत्वमेव</p>
<p>अस्तु, न प्रशासनार्थकत्वमिति शंका पराकृता । अतो जगदुपादानभूतं जगदात्मानं किं</p>
<p>पृष्टवानसि इत्यर्थः । अत्र ज्ञातवानसि इत्यनुक्त्वा पृष्टवानसि इत्युक्तवतः,</p>
<p>&lsquo;तद्विद्धि प्रणिपातेन परिप्रश्नेन सेवया ।</p>
<p>उपदेक्ष्यन्ति ते ज्ञानं ज्ञानिनस्तत्त्वदर्शिनः ॥ (भ.गी.४.३४)</p>
<p>इत्युक्तरीत्या प्रणिपातादिप्रसन्नाचार्योपदेशगम्यः एव सोऽर्थः । न तु प्रकारान्तरेणापि</p>
<p>ज्ञातुं शक्यते इत्यभिप्रायः । अन्यज्ञानेन अन्यज्ञानासम्भवात् एकविज्ञानेन सर्वविज्ञानासम्भवं</p>
<p>मन्वानः चोदयति <strong>कथं</strong> <strong>नु</strong> <strong>भगव:</strong> <strong>स</strong> <strong>आदेशो</strong> <strong>भवतीति</strong> <strong>।</strong> <strong>हे</strong> <strong>भगवः</strong> ! ईदृशः आदेशः कथं भवेत् इत्यर्थः ॥</p>
<hr>
<p><strong>[उपादानोपादेयभावः]</strong></p>
<hr>
<p><strong>यथा</strong> <strong>सोम्यैकेन</strong> <strong>मृत्पिण्डेन</strong> <strong>सर्वं</strong> <strong>मृन्मयं</strong> <strong>विज्ञातँ</strong> <strong>स्यात्</strong> <strong>;</strong> <strong>वाचारम्भणं</strong> <strong>विकारो</strong></p>
<p><strong>नामधेयं</strong> <strong>मृत्तिकेत्येव</strong> <strong>सत्यम्</strong> <strong>॥</strong> <strong>४</strong> <strong>॥</strong></p>
<p>प्र. - उपादानोपादेययोः तत् सम्भवति इत्यभिप्रायेण उत्तरमाह - <strong>यथा</strong> <strong>सौम्यैकेन</strong></p>
<p>इत्यादि । यथा उपादानभूते मृत्पिण्डे ज्ञाते तदुपादेयघटशरावादिकं ज्ञातं भवति,</p>
<p>तद्वदित्यर्थः । <strong>नैयायिकरीत्या</strong> - असदेव घटादिकं मृत्पिण्डेन उत्पद्यते । अतश्च</p>
<p>उपादानोपादेययोः भेदात् न मृत्पिण्डे ज्ञाते सर्वमृण्मयानां ज्ञातत्वं सम्भवति इति</p>
<p>मन्वानं प्रत्याह <strong>वाचारम्भणं</strong> <strong>विकारः</strong> इत्यादि । घटत्वादिलक्षणो विकारो</p>
<p>घटशरावादिनामधेयञ्च, आरभ्यते - आलभ्यते - स्पृश्यते इत्यारम्भणम् । कर्मणि ल्युट् ।</p>
<p>तेनैव मृद्द्रव्येण घटशरवादिलक्षणो विकारो घटशरावादिनामधेयञ्च स्पृश्यते इत्यर्थः ।</p>
<p><strong>आरम्भण</strong>शब्दस्य पुन्नपुंसकलिङ्गान्तविकारनामधेयविशेषणत्वेऽपि नपुंसकैकशेषैकवद्भावाभ्यां</p>
<p>वा लिङ्गसामान्यादिविवक्षया वा आरम्भणमिति नपुंसकैकवचननिर्देशः । मृद्द्रव्येण विकारनामधेये</p>
<p>कस्मै प्रयोजनाय स्पृश्येते इत्यत्राह - <strong>वाचा</strong> इति । प्रयोजनस्य हेतुत्वविवक्षया तृतीया ।</p>
<p>वाक्छब्दश्च अजहल्लक्षणया वागादिव्यवहारपरः । ततश्च वाक्पूर्वकहानादिव्यवहारार्थं</p>
<p>मृत्पिण्डेन नामरूपे स्पृश्यते । मृत्पिण्ड एव नामरूपभाक् भवति इत्यर्थः । अत्र यद्यपि</p>
<p>मृत्पिण्डमृन्मयाभेदप्रतिपादनं वाचारम्भणं विकारः इति एतावन्मात्रेणापि सिद्ध्यति इति</p>
<p>न नामधेयस्यापि स्पृश्यत्वं वक्तव्यम् । तथाऽपि संज्ञाभेदात् उपादानोपादेययोः</p>
<p>भेदशङ्काव्युदासाय नामापि मृद्रव्येण स्पृश्यते इत्युक्ति: अपेक्षिता इति द्रष्टव्यम् ।</p>
<p>कार्यकारणयोः एकद्रव्यत्वे प्रमाणमाह - <strong>मृत्तिकेत्येव</strong> <strong>सत्यम्</strong> । मृन्मयं घटादिकं</p>
<p>मृतिका इत्येव प्रमाणप्रतिपत्रं, न तु तद्भिन्नत्वेन इत्यर्थः । यद्वा मृन्मयं मृत्तिका इति</p>
<p>वाक्यमेव सत्यं अबाधितार्थकम् इत्यर्थः । ततश्च उपादानोपादेययोः अभेदात् उपादाने</p>
<p>ज्ञाते उपादेयस्य ज्ञातता भवति इत्यर्थः ।</p>
<p>एतेन &lsquo;विकारो वाचारम्भणं वागालम्बनमात्रम् । नामधेय स्वार्थे धेयट्प्रत्ययः । नामैव</p>
<p>केवलं, न विकारो नाम वस्तु अस्ति, मृत्तिकैव सत्यम्&rsquo; इति यत्परै: उक्तम् -</p>
<p>तदपास्तम् । वाचारम्भणम् इत्यस्य वागालम्बनम् इत्येतदर्थकत्वे प्रमाणाभावात् ।</p>
<p>नामधेयम् इत्यनेन वागालम्बनमात्रम् इत्यतः अतिरिक्तार्थाप्रतिपादनात् पुनरुक्तिश्च ।</p>
<p>मृत्तिकासत्यत्वमात्रत्वविवक्षायाम् इति शब्दवैयर्थ्यञ्च । उक्तञ्च अभियुक्तैः</p>
<p>वाचारम्भणमित्युक्तेमिथ्येत्यश्रुतकल्पनम् ।</p>
<p>पुनरुक्तिर्नामधेयमितीत्यस्य निरर्थता ॥ इति ।</p>
<p>किञ्च परमते, &lsquo;येनाश्रुतं श्रुतं भवति&rsquo; इति सन्दर्भोऽपि न युज्यते । शुक्तितत्त्वे</p>
<p>ज्ञाते तदध्यस्तरजतादेः निवृत्तावपि रजतत्वस्य ज्ञातत्वादर्शनेन ब्रह्मणि ज्ञाते तदध्यस्तप्रपञ्चस्य</p>
<p>निवृत्तावपि ज्ञातत्वासम्भवात् । ननु शुक्तौ ज्ञातायां रजतस्य तत्त्वं ज्ञातमेव ।</p>
<p>शुक्तिव्यतिरिक्त &lsquo;त्त्वस्या भावात् । एवं ब्रह्मणि ज्ञाते प्रपञ्चस्य तत्त्वं ज्ञातमेवेति चेत्</p>
<p>न परमार्थशुक्तः अपरमार्थरजततत्त्वरूपत्वाभावात् । न हि शुक्तौ ज्ञातायां रजततत्त्वं</p>
<p>ज्ञातमिति व्यवहारो दृष्टचरः इति आस्तां तावत् ।</p>
<p>ननु &lsquo;सर्वं मृन्मयं विज्ञातं स्यात्&rsquo; इत्यत्र विकारार्थमयट्प्रत्ययेन घटत्वशरावत्वाद्यव-</p>
<p>स्थावद्रव्यरूपो विकारः एव अभिधातव्यः । न तु घटत्वशरावत्वाद्यवस्थारूपो विकारः,</p>
<p>तस्य मृत्पिण्डापेक्षया भिन्नत्वेन तज्ज्ञानेन ज्ञातत्वासम्भवात् । ततश्च तदुपपादके,</p>
<p>&lsquo;वाचारम्भणं विकारः&rsquo; इति वाक्येऽपि विकारशब्देन अवस्थावद्रव्यलक्षणस्य विकारस्य</p>
<p>अभिधानम् उचितम्, न तु अवस्थालक्षणविकारस्य इति चेत्, सत्यम् । तस्यैव</p>
<p>अभिधानम् उचितम् । तथाऽपि मृद्द्रव्येण घटशरावादिलक्षणस्य अवस्थावतो द्रव्यस्य</p>
<p>स्पर्शासम्भवात् । न हि आत्मैव आत्मना स्प्रष्टुं शक्यः । अतः मृन्मयम् इत्यत्र</p>
<p>विकारवाचिमयट् प्रत्ययेन अवस्थावत: अभिधानेऽपि तदुपपादके वाचारम्भणं विकारः</p>
<p>इति वाक्ये विकारशब्देन अवस्थायाः एव ग्रहणम् उचितम् । तथा &lsquo;मृत्तिकेत्येव सत्यम्&rsquo;</p>
<p>इत्यत्र विशेष्याकाङ्क्षायां सत्यमिति नपुंसकलिङ्गानुरोधात् अवस्थावद्द्रव्यवाची मृन्मयम्</p>
<p>इत्येतत् विशेष्यतया अनुषज्यते । ततश्च &lsquo;सर्वं मृन्मयं,&rsquo; &lsquo;मृत्तिकेत्येव सत्यम्&rsquo; इत्यत्र</p>
<p>अवस्थावद्रव्यमेव विकारवाचिना मयट्प्रत्ययेन अभिधीयते इति न कश्चिद्दोषः इति द्रष्टव्यम् ॥</p>
<p><strong>यथा</strong> <strong>सोम्यैकेन</strong> <strong>लोहमणिना</strong> <strong>सर्वं</strong> <strong>लोहमयं</strong> <strong>विज्ञातँ</strong> <strong>स्यात्</strong> <strong>।</strong> <strong>वाचारम्भणं</strong></p>
<p><strong>विकारो</strong> <strong>नामधेयं</strong> <strong>लोहमित्येव</strong> <strong>सत्यम्</strong> <strong>॥</strong> <strong>५</strong> <strong>॥</strong></p>
<p><strong>प्र. -</strong> <strong>यथा</strong> <strong>सोम्यैकेन</strong> इत्यादि । <strong>लोहमणिः</strong> - सुवर्णपिण्डविशेषः । शिष्टं</p>
<p>पूर्ववत् ॥</p>
<p>यथा सोम्यैकेन नखनिकृन्तनेन सर्वं कार्ष्णायसं विज्ञातँ स्यात् ; वाचारम्भणं</p>
<p>विकारो नामधेयं कृष्णायसमित्येव सत्यम् - एवँ सोम्य स आदेशो भवतीति ॥ ६ ॥</p>
<p><strong>प्र. -</strong> <strong>यथा</strong> <strong>सोम्यकेन</strong> इत्यादि । <strong>नखनिकृन्तन</strong>शब्देन कार्ष्णयसपिण्डो</p>
<p>लक्ष्यते । शिष्टं पूर्ववत् । <strong>एवं</strong> <strong>सोम्य</strong> <strong>!</strong> <strong>स</strong> <strong>आदेशो</strong> <strong>भवतीति</strong> । मयोक्तः आदेशो</p>
<p>मृत्पिण्डादितुल्य: इत्यर्थः ॥</p>
<hr>
<p><strong>न</strong> <strong>वै</strong> <strong>नूनं</strong> <strong>भगवन्तस्त</strong> <strong>एतदवेदिषुः</strong> <strong>।</strong> <strong>यद्ध्येतदवेदिष्यन्,</strong> <strong>कथं</strong> <strong>मे</strong> <strong>नावक्ष्यन्</strong></p>
<p><strong>इति</strong> <strong>।</strong> <strong>&lsquo;भगवाँस्त्वेव</strong> <strong>मे</strong> <strong>तद्ब्रवीतु&rsquo;</strong> <strong>इति</strong> <strong>।</strong> <strong>&lsquo;तथा</strong> <strong>सोम्य&rsquo;</strong> <strong>इति</strong> <strong>होवाच</strong> <strong>॥</strong> <strong>७</strong> <strong>॥</strong></p>
<p><strong>॥</strong> <strong>इति</strong> <strong>प्रथमः</strong> <strong>खण्डः</strong> <strong>॥</strong></p>
<p><strong>प्र.</strong>-एवमुक्तः पुत्र आह-<strong>न</strong> <strong>वै</strong> <strong>नूनं</strong> <strong>भगवन्तस्ते</strong> इत्यादि । <strong>भगवन्तः</strong></p>
<p>पूजावन्तो मम गुरवः एतत्स्वरूपं न ज्ञातवन्तः । <strong>यत्</strong> - यदि एतत् वस्तुतो जानीयुः</p>
<p>तर्हि भक्ताय गुणवते मह्यम् उपदिशेयुर्हि । नोपदिष्टवन्तस्तु ते । तेनाहं मन्ये न</p>
<p>विदितवन्तः इति इत्यर्थः । एवम् अवाच्यमपि गुरोन्य<strong>ङ्गं</strong> पुनः गुरुकुलं प्रति प्रेषणभयात्</p>
<p>उक्त्वा, &lsquo;भगवानेव तद्वस्तु उपदिशतु&rsquo; इति पितरं प्रार्थयामास इत्यर्थः । <strong>तथा</strong> <strong>सोम्येति</strong></p>
<p><strong>होवाच</strong> । पिताऽपि &lsquo;तत् तथैव वदानि&rsquo; इत्युक्तवान् इत्यर्थः ॥</p>
<hr>
<p><strong>॥</strong> <strong>इति</strong> <strong>प्रथमखण्डभाष्यम्</strong> <strong>॥</strong></p>
<hr>
<p><strong>द्वितीयः</strong> <strong>खण्डः</strong></p>
<hr>
<p><strong>[सदेव</strong> <strong>सोम्येदमिति</strong> <strong>वाक्यार्थः]</strong></p>
<hr>
<p><strong>सदेव</strong> <strong>सोम्येदमग्र</strong> <strong>आसीदेकमेवाद्वितीयम्</strong> <strong>तद्धैक</strong> <strong>आहुः, &lsquo;असदेवेदमग्र</strong></p>
<p><strong>आसीदेकमेवाद्वितीयम्</strong> <strong>।</strong> <strong>तस्मादसतस्सज्जायत&rsquo;</strong> <strong>॥</strong> <strong>१</strong> <strong>॥</strong></p>
<p>प्र. प्रतिज्ञातस्य एकविज्ञानेन सर्वविज्ञानस्य समर्थनाय जगतो ब्रोककारणतां</p>
<p>प्रतिपादयितुं प्रवृत्तः, यथा लोके अपरा<strong>ह्ने</strong> प्रसारितानां घटशरावोदञ्चनादीनां</p>
<p>मृत्पिण्डैकोपादानतां प्रतिपिपादयिषुः पूर्वा<strong>ह्ने</strong> एतद्धटशरावादिकं मृत्पिण्डः एव आसीत्</p>
<p>इति प्रतिपादयति तथा प्रतिपादयति - <strong>सदेव</strong> <strong>सोम्येदमग्र</strong> <strong>आसीदेकमेवाद्वितीयम्</strong> ।</p>
<p><strong>इदम्</strong> - विभक्तनामरूपं बहुत्वावस्थं जगत् <strong>अग्रे</strong> - सृष्टेः प्राक् एकमेव अविभक्तनामरूपतया</p>
<p>एकत्वावस्थापन्नमेव <strong>अद्वितीयम्</strong> - अधिष्ठात्रन्तरशून्यं <strong>सदेव</strong> <strong>आसीत्</strong> इत्यर्थः। अत्र</p>
<p>सच्छब्दो नामसम्बन्धयोग्यत्वलक्षणं सत्त्वं प्रवृत्तिनिमित्तीकृत्य परमात्मनि वर्तते । अयं</p>
<p>च सच्छब्द: विशेष्यभूतपरमात्मवाचकोऽपि कारणविषयत्व सामर्थ्यात्</p>
<p>कारणत्वौपयिकगुणविशिष्ट प्रकृतिपुरुषकालशरीरकं परमात्मानम् उपस्थापयति । &lsquo;देवाँ</p>
<p>आज्यपाँ आवह&rsquo; इत्यादौ विशेष्यवाचिनः एव आज्यशब्दस्य विकृतिषु पृषदाज्यवाचित्वस्य</p>
<p>दाशमिकन्यायसिद्धत्वात् । अत्र <strong>सदेव</strong> इत्येवकारेण नैयायिकाभिमतम् उत्पत्तेः प्राक्</p>
<p>जगतो असत्त्वं व्यावय॑ते । सदेव इत्येवकारस्य नैयायिकमत &lsquo;सिद्धोत्पत्ति</p>
<p>प्राक्कालीनकार्यासत्त्वव्या वर्तकत्वम् &lsquo;तद्धैक आहु रसदे वेदमग्र आसीत्&rsquo; इति</p>
<p>असत्कार्यवादिदर्शनप्रतिक्षेपपरोत्तरवाक्यसन्दर्भात् अवसीयते । <strong>एकमेव</strong> इति एवकारेण</p>
<p>&lsquo;बहु स्याम्&rsquo; इति वक्ष्यमाणा स्रक्ष्यमाणकार्यबहुत्वावस्था व्युदस्यते । तदैक्षत&rsquo;,</p>
<p>&lsquo;तत्तेजोऽसृजत&rsquo; इत्युत्तरवाक्यसन्दर्भ सच्छब्दितस्यैव निमित्तत्वकथनात् <strong>अद्वितीयम्</strong></p>
<p>इत्यनेन निमित्तान्तरं निषिध्यते । ततश्च <strong>एकम्</strong> <strong>अद्वितीयम्</strong> इति पदाभ्यां अभिन्ननिमित्तोपादानत्वं</p>
<p>सिद्धं भवति ।</p>
<p>ततश्च अयमर्थः - इदं बहुत्वावस्थं विभक्तनामरूपं प्रत्यक्षतया दृश्यमानं जगत्</p>
<p>सृष्टेः प्राक् निमित्तान्तरशून्यम् अविभक्तनामरूपतया एकं सच्छब्दितं ब्रह्मैव आसीत्</p>
<p>इत्यर्थः । यद्यपि इदानीमपि जगत् सदेव, तथापि अविभक्तनामरूपसद्भावापत्तिः सृष्टेः</p>
<p>प्रागेव इति <strong>अग्रे</strong> इत्यस्य न अनुपपत्तिः । न च सच्छब्दस्य सूक्ष्मप्रकृतिकाल</p>
<p>जीव शरीरकब्रह्मपरत्वेन सच्छब्दस्य कार्यभूते जगति सृष्टे: प्राक् तादृशब्रह्मत्वबोधकत्वेऽपि</p>
<p>जगति सत्तासम्बन्धबोधकत्वाभावेन असत्कार्यवादव्युदासकत्वं कथम् ? इति वाच्यम्</p>
<p>सृष्टे: प्राक् सच्छब्दितब्रह्माभेदबोधने नैयायिकाभिमतासत्त्वव्युदासस्यापि अर्थसिद्धत्वात् ।</p>
<p>एतेन ‘एकमेवाद्वितीयम्&rsquo; इत्येतत् प्रपञ्चमिथ्यात्वे प्रमाण यन्तः परे प्रत्युक्ताः तस्य</p>
<p>ब्रह्मव्यतिरिक्तमिथ्यात्वपरत्वे, &lsquo;सदेव सोम्येदमग्र आसीत्&rsquo; इति कालप्रापकेण पूर्वेण</p>
<p>अग्रपदेन &lsquo;तदैक्षत&rsquo;, &lsquo;नामरूपे व्याकरवाणि&rsquo; इति ईक्षणनामरूपात्मकप्रपञ्चप्रापकेणोत्तरेण</p>
<p>च विरोधप्रसङ्गात् । किञ्च, &lsquo;इदं शब्दोदितं सर्वं जगत् सृष्टेः प्राक् एकमेवाद्वितीयं</p>
<p>सदेवासीत&rsquo; इति परैः व्याख्यातत्वेन सृष्टिप्राक्काले अद्वितीयपदेन द्वितीयासत्त्व &ldquo;बोधनेऽपि</p>
<p>सृष्ट्युत्तरकालं तस्य असत्त्वाप्रतिपादनेन जगतः मिथ्यात्वसिद्धेः । घटशरावादिकं सर्वं</p>
<p>सृष्टेः प्राक्काले अद्वितीय एकमृत्पिण्डः एव आसीत् इत्युक्त्या घटशरावादीनां</p>
<p>मिथ्यात्वप्रतिपादनादर्शनात् । प्रागसत्त्वप्रतिपादनेन हि अनित्यत्वमात्रं सिद्ध्येत् न तु</p>
<p>मिथ्यात्वम् । न च &lsquo;नेह नानास्ति&rsquo; (बृ.उ.६-४-१९) इति वाक्यात् सृष्ट्युत्तरकालेऽपि</p>
<p>असत्त्वावेदनात् मिथ्यात्वसिद्धिः इति वाच्यम् । &lsquo;न स्थानतोऽपि परस्य&rsquo; (ब्र.सू.३-२-११)</p>
<p>इत्यधिकरणे तस्य वाक्यस्य ब्रह्मगतनानात्वनिषेधपरतया परैरेव व्याख्यातत्वात् ।</p>
<p>ननु अनित्यत्वमेव मिथ्यात्वम् । &lsquo;अनित्यस्य धर्मिणः अनित्यत्वं असत्यत्वम्&rsquo;</p>
<p>इति वाचस्पतिमिश्रोक्तेः, विद्यारण्ययतिनाऽपि तथैव उक्तत्वात् ,</p>
<p>&lsquo;अनाशी परमार्थश्च प्राज्ञैरभ्युपगम्यते ।</p>
<p>यत्तु कालान्तरेणापि नान्यसंज्ञामुपैति वै&rdquo; ।</p>
<p>&lsquo;परिणामादिसम्भूतां तद्वस्तु नृप ! तञ्च किम्&rsquo; ? ॥ (वि.पु.२-१२-२४)</p>
<p>इति पराशरस्मरणादपि अनित्यत्वमेव मिथ्यात्वम् इति चेत् - ईदृशस्य प्रामाणिकस्य</p>
<p>प्रत्यक्षाविरुद्धस्य प्रपञ्चमिथ्यात्वस्य अस्माभिरपि अप्रतिक्षेप्यत्वात् इति आस्तां तावत् ।</p>
<p><strong>सदेवासीत्</strong> इति सृष्टिप्राक्काले ब्रह्माभेदप्रतिपादनमुखेन सत्कार्यवादम् उक्त्वा</p>
<p>तद्विरोध्यसत्कार्यवादं नैयायिकाभिमतं <strong>वाचारम्भणम्</strong> इत्यादिना प्रतिक्षिप्तमपि कण्ठतः</p>
<p>प्रतिक्षेप्तुं तन्मतम् उपन्यस्यति - <strong>तद्धैक</strong> <strong>आहुः</strong> <strong>असदेवेदम्</strong> इत्यादि । इदं जगत् <strong>अग्रे</strong> - सृष्टेः</p>
<p>प्राक् असदेव आसीत् । न तु सत् आसीत् इत्यर्थः । नामरूपविभागाभावलक्षणस्य</p>
<p>असत्त्वस्य सिद्धान्तेऽपि सम्मतत्वादाह - <strong>एकमेवाद्वितीयम्</strong> । प्रागभावव्यतिरेकेण</p>
<p>अवस्थायाः वा अवस्थाश्रयस्य वा कस्यापि सत्त्वं नास्ति <strong>इत्यर्थः</strong> । यद्वा असदेव इत्यत्र</p>
<p>अ इत्येतत् सत्पदेन असमस्तं सत् &lsquo;सदेव सोम्येदमग्र आसीत् एकमेवाद्वितीयम्&rsquo; इति</p>
<p>वाक्यार्थप्रतिक्षेपकम् । <strong>तस्मादसतस्सज्जायत</strong> । सदिति भावप्रधानो निर्देश: । &lsquo;सत्ता</p>
<p>इत्यर्थः । यस्माद्धेतोः उत्पत्तेः प्रागवस्थाश्रयस्यापि अभावः तस्माद्धेतोः असतः सकाशात्</p>
<p>सत्त्वरूपा उत्पत्तिः अजायत अभवत् इत्यर्थः । पर्यवसन्नम् इति यावत् । <strong>जायत</strong> <strong>इत्यत्र</strong></p>
<p>अडभावः छान्दसः ॥</p>
<hr>
<p><strong>&lsquo;कुतस्तु</strong> <strong>खलु</strong> <strong>सोम्येवँ</strong> <strong>स्यात्&rsquo;</strong> <strong>इति</strong> <strong>होवाच</strong> <strong>&lsquo;कथमसतः</strong> <strong>सज्जायेत&rsquo;</strong> <strong>इति</strong> <strong>।</strong></p>
<p><strong>सत्त्वेव</strong> <strong>सोम्येदमग्र</strong> <strong>आसीदेकमेवाद्वितीयम्</strong> <strong>॥</strong> <strong>२</strong> <strong>॥</strong></p>
<hr>
<p><strong>प्र.</strong>-तन्मतं प्रतिक्षिपति - <strong>कुतस्तु</strong> <strong>खलु</strong> इति । <strong>कुतः</strong> केन प्रमाणेन असतः</p>
<p>उत्पत्तिः प्रतीयते ? तदेव इदम् इति प्रत्यभिज्ञाविरोधेन प्रमाणस्य अनवतारात् इति भावः ।</p>
<p>अतः कथम् असतो द्रव्यस्य सत्ता भवेत् ? अतः असतः सत्त्वम् उत्पत्तिः न भवति ।</p>
<p>अपि तु सत एव द्रव्यस्य प्रथमक्षणावच्छिन्नावस्थान्तरसम्बन्धः एव उत्पत्तिः इत्यर्थः ।</p>
<p>एवं परपक्षं प्रतिक्षिप्य स्वमतम् उपसंहरति - <strong>सत्त्वेव</strong> इति । ननु <strong>इदम्</strong> शब्देन जगन्मात्रपरामर्शे</p>
<p>तस्य सच्छब्दितब्रह्मभिन्नत्वेन &lsquo;सदेवेदमग्र आसीत्&rsquo; इति ब्रह्माभेदानु&rsquo;पपत्तिः । नापि</p>
<p>इदंशब्देन इदंशब्दितजगच्छरीरकब्रह्मप्रतिपादनं सम्भवति । अश्रुतवेदान्तं प्रति</p>
<p>इदमादिशब्दानां ब्रह्मपर्यन्तप्रत्यायकत्वासंभवात् इति चेत् अस्याः शङ्कायाः परिहारो</p>
<p>मुण्डकप्रकाशिकायामेव प्रपञ्चितः । अत्रापि च स्वावसरे करिष्यामः । तत्रैव,</p>
<p>&lsquo;अनुसन्धातव्यः ॥</p>
<hr>
<p><strong>तदेक्षत,</strong> <strong>बहु</strong> <strong>स्यां</strong> <strong>प्रजायेयेति</strong> <strong>।</strong> <strong>तत्</strong> <strong>तेजोऽसृजत</strong> <strong>।</strong> <strong>तत्तेज</strong> <strong>ऐक्षत,</strong> <strong>बहु</strong> <strong>स्यां</strong></p>
<p><strong>प्रजायेयेति</strong> <strong>।</strong> <strong>तदपोऽसृजत</strong> <strong>।</strong> <strong>तस्मात्</strong> <strong>यत्र</strong> <strong>क्वचन</strong> <strong>शोचति</strong> <strong>स्वेदते</strong> <strong>वा</strong> <strong>पुरुषः,</strong></p>
<p><strong>तेजस</strong> <strong>एव</strong> <strong>तदध्यापो</strong> <strong>जायन्ते</strong> <strong>॥</strong> <strong>३</strong> <strong>॥</strong></p>
<p><strong>प्र.-तदैक्षत</strong> <strong>बहुस्याम्</strong> इत्यादि । <strong>तत्</strong> - एतत् सच्छब्दवाच्यं परं ब्रह्म</p>
<p>विचित्रानन्तचिदचिन्मिश्रव्यष्टिजगद्रूपेण अहमेव बहु स्याम् । तद<strong>र्थ</strong> तेजोबन्नादिसमष्टिरूपेण</p>
<p>प्रकर्षेण जायेय इति सङ्कल्प्य तेजः ससर्ज इत्यर्थः । <strong>तत्तेज</strong> <strong>ऐक्षत</strong> <strong>बहु</strong> <strong>स्याम्</strong> इत्यादि । अत्र</p>
<p>अचेतनस्य तेजआदेः ईक्षितृत्वासम्भवात् तेजआदिशब्दाः तच्छरीरक परमात्मपरा:</p>
<p>द्रष्टव्याः । भगवता भाष्यकृता - &lsquo;गौणश्चे<strong>न्ना</strong>त्मशब्दात्&rsquo; (ब्र.सू.१-१-६) इति सूत्रे तेज:-</p>
<p>प्रभृतयोऽपि शब्दाः परमात्मनः एव वाचकाः । &lsquo;तत्तेज ऐक्षत, ता आप ऐक्षन्त इति</p>
<p>मुख्यः एव ईक्षणव्यपदेशः&rsquo; इति भाषितम् । तथा &lsquo;तदभिध्यानादेव तु तल्लिङ्गात् सः&rsquo;</p>
<p>(ब्र.सू. २-३-१४) इति सूत्रे &lsquo;तत्तेज ऐक्षत, ता आप ऐक्षन्त&rsquo; इति श्रूयमाणम् ईक्षणं</p>
<p>तच्छरीरकस्य परस्यैव ब्रह्मणः उपपद्यते इति भाषितम् । संज्ञामूर्तिकॢप्त्यधिकरणे &lsquo;तत्तेज</p>
<p>ऐक्षत&rsquo; इति तेजश्शरीरकं परब्रह्मैव अभिधीयते इति च भाषितम् । न च तत्तेज ऐक्षत</p>
<p>इत्यत्र तेजश्शब्दस्य तेजश्शरीरकब्रह्मपरत्वे &lsquo;तत्तेजोऽसृजत&rsquo; इति वाक्येऽपि तेजश्शब्दस्य</p>
<p>ब्रह्मपरत्वं स्यात् । न च इष्टापत्तिः । ब्रह्मणः सृज्यत्वाभावात् इति चेन्न ।</p>
<p>तेजश्शरीरकब्रह्मणः कार्यत्वेन सृज्यत्वे दोषाभावात् । तेजसो जलहेतुत्वे उपपत्तिं</p>
<p>दर्शयति - <strong>तस्मादन्यत्र</strong> <strong>क्वचन</strong> इत्यादि । <strong>यत्र</strong> <strong>क्वचन</strong> देशे-काले च <strong>पुरुषः</strong> <strong>शोचति</strong> -</p>
<p>सन्तप्यते <strong>स्वेदते</strong> - प्रस्विद्यते वा तत् तदा तेजसः एवाऽपो अधिजायन्ते इत्यर्थः ॥</p>
<hr>
<p><strong>ता</strong> <strong>आप</strong> <strong>ऐक्षन्त</strong> <strong>।</strong> <strong>बह्व्यः</strong> <strong>स्याम</strong> <strong>प्रजायेमहीति</strong> <strong>।</strong> <strong>ता</strong> <strong>अन्नमसृजन्त</strong> <strong>।</strong></p>
<p><strong>तस्मात्</strong> <strong>यत्र</strong> <strong>क्वचन</strong> <strong>वर्षति,</strong> <strong>तदेव</strong> <strong>भूयिष्ठमन्नं</strong> <strong>भवति</strong> <strong>।</strong> <strong>अभ्द्य</strong> <strong>एव</strong> <strong>तदध्यन्नाद्यं</strong></p>
<p><strong>जायते</strong> <strong>॥</strong> <strong>४</strong> <strong>॥</strong></p>
<hr>
<p><strong>॥</strong> <strong>इति</strong> <strong>द्वितीयः</strong> <strong>खण्डः</strong> <strong>॥</strong></p>
<p><strong>प्र. -</strong> <strong>ता</strong> <strong>आप</strong> <strong>ऐक्षन्त</strong> इत्यादि । अत्र अन्नशब्देन महाभूताधिकारात् पृथिवी</p>
<p>उच्यते । सूत्रितञ्च, &lsquo;पृथिवी&rsquo;, (ब्र.सू.२-३-१२) &lsquo;अधिकाररूपशब्दान्तरेभ्यः (ब्र.सू.२-३-१३)</p>
<p>इति । अधिकारः महाभूताधिकारः । रूपम् यत्कृष्णं तदन्नस्य इति। तैत्तिरीयके - <strong>अभ्द्य:</strong></p>
<p>पृथिवी (तै आन.१) इति शब्दान्तरम् । एतञ्च सूत्रम् अन्यत्र व्याकृतम् । अपाम् अन्नहेतुत्वे</p>
<p>युक्तिमाह - <strong>तस्मात्</strong> <strong>यत्र</strong> <strong>क्वचन</strong> <strong>वर्षति</strong> इत्यादि । <strong>तदेव</strong> <strong>भूयिष्ठमन्नं</strong> <strong>भवति</strong> <strong>।</strong> <strong>तदेव</strong> .</p>
<p>तत्रैव इत्यर्थः । <strong>अभ्द्य</strong> <strong>एव</strong> <strong>तदध्यन्नाद्यं</strong> <strong>जायते</strong> <strong>।</strong> <strong>तत्</strong> - तस्मात् पृथिव्येकदेशभूते</p>
<p>व्रीहियवादिलक्षणस्य अन्नस्य वृष्टिप्रभवत्वदर्शनादेव हेतोः <strong>अन्नाद्यं</strong> - अन्नप्रभृतिपृथिवीत्वावच्छिन्नमपि</p>
<p><strong>अभ्द्य</strong> एव अधिजायते इत्यर्थः ।</p>
<p>एतत्खण्डान्तर्गतवाक्यविषयकम् अधिकरणं &lsquo;लिख्यते&rsquo; द्वितीयाध्याये - छान्दोग्ये</p>
<p>&lsquo;तत्तेजोऽसृजत&rsquo; इति तेजस एव प्रथमतः सृष्ट्यभिधानात्, आकाशोत्पत्तेः अश्रुतेः आकाशो</p>
<p>नोत्पद्यते इति &lsquo;न वियदश्रुतेः&rsquo; (ब्र.सू.२-३-१) इति सूत्रेण पूर्वपक्षे प्राप्ते उच्यते - &lsquo;अस्ति</p>
<p>तु&rsquo; (ब्र.सू.२-३-२) आकाशस्यापि उत्पत्तिः अस्त्येव । तैत्तिरीयके - &lsquo;आत्मन आकाशस्सम्भूतः&rsquo;</p>
<p>(तै.उ.आन २-१-१) इत्युत्पत्तेः श्रवणात् ।</p>
<p>पुनश्चोदयति - &lsquo;गौण्यसम्भवाच्छब्दा<strong>च्च</strong>&rsquo; (ब्र.सू.२-३-३) । &lsquo;आत्मन आकाशस्सम्भूतः&rsquo;</p>
<p>इति उत्पत्तिश्रुतिर्गाणी, निरवयव आकाशोत्पत्तेः छान्दोग्ये च अश्रुतायाः प्रतिपादनासम्भवात्,</p>
<p>&lsquo;वायुश्चान्तरिक्षञ्चैतदमृतमुभयम्&rsquo; इति आकाशस्य अमृतत्वश्रवणाञ्च इत्यर्थः । ननु -</p>
<p>&lsquo;आत्मन आकाशस्सम्भूतः&rsquo; इत्यत्र आकाशे सम्भूतशब्दस्य गौणत्वे &lsquo;आकाशाद्वायुः,</p>
<p>वायोरग्निः&rsquo; (तै.उ.आन.१) इत्यादौ श्रुतस्य सम्भूतत्वस्यापि गौणत्वं स्यादिति । तत्राह</p>
<p>&lsquo;स्या<strong>च्चै</strong>कस्य ब्रह्मशब्दवत्&rsquo; (ब्र.सू. २-३-५), एकस्यैव सम्भूतशब्दस्य आकाशे गौणत्वम्,</p>
<p>&lsquo;वायोरग्निः&rsquo; इत्यादौ अनुषक्तस्य सम्भूतशब्दस्य मुख्यत्वञ्च सम्भवति । यथा मुण्डके -</p>
<p>&lsquo;तस्मादतत् ब्रह्म नामरूपमन्नञ्च जायते&rsquo; (मुं.उ.१-१-९) इति प्रधाने गौणतया प्रयुक्तस्य</p>
<p>ब्रह्मशब्दस्य तस्मिन्नेव प्रकरणे तपसा चीयते ब्रह्म&rsquo; (मुं.उ.१-१-८) इति ब्रह्मणि मुख्यतया</p>
<p>प्रयोगदर्शनात् ।</p>
<p>परिहरति - &lsquo;प्रतिज्ञाऽहानिरव्यतिरेकात्&rsquo; (ब्र.सू. २-३-५) । आकाशस्यापि ब्रह्मोपादेयतया</p>
<p>ब्रह्माव्यतिरेके सत्येव एकविज्ञानेन सर्वविज्ञानप्रतिज्ञायाः अहानि: भवति । ब्रह्माकार्यस्यापि</p>
<p>वस्तुनः सत्त्वे एकविज्ञानेन सर्वविज्ञानप्रतिज्ञानं हीयेत इत्यर्थः । &lsquo;शब्देभ्यः&rsquo; (ब्र.सू.२-३-६)</p>
<p>&lsquo;सदेव सोम्येदमग्र आसीदेकमेवाद्वितीयम्, ऐतदात्म्यमिदं सर्वम्&rsquo; (छा.उ.६-८-७) इत्यादिशब्दैः</p>
<p>सर्वस्यापि वस्तुनी ब्रह्मकार्यत्वब्रह्मात्मकत्वप्रतिपादनपरैश्च अयमर्थो विधीयते ।</p>
<p>&lsquo;यावद्विकारं तु विभागो लोकवत्&rsquo; (ब्र.सू.२-३-७) । तुशब्दश्चार्थे । छान्दोग्ये</p>
<p>&lsquo;ऐतदात्म्यमिदं सर्वम्&rsquo; इत्यादिभिः आकाशादेः सर्वस्यापि विकारत्वप्रतिपादनादेव</p>
<p>विभागशब्दिता उत्पत्तिरपि उक्तैव । यथा लोके एते सर्वे देवदत्तपुत्रा इत्यभिधाय तेषु</p>
<p>केषाञ्चित् उत्पत्तिप्रतिपादनेऽपि सर्वेषामपि उत्पत्तिः प्रतिपादितैव भवति तद्वत् ।</p>
<p>&lsquo;वायुश्चान्तरिक्षञ्चैतदमृतम्&rsquo; (बृ.उ.२-३-३) इति तु देवानामिव चिरकालस्थायित्वाभिप्रायम् ।</p>
<p>&lsquo;एतेन मातरिश्वा व्याख्यातः&rsquo; (ब्र.सू. २-३-८) आकाशोत्पत्तिप्रतिपादनेनैव वायोरपि</p>
<p>उत्पत्तिः प्रतिपादितैव इत्यर्थः । &lsquo;असम्भवस्तु सतोऽनुपपत्तेः&rsquo; (ब्र.सू.२-३-९) । तु</p>
<p>शब्दो अवधारणार्थः । असम्भवः अनुत्पत्तिः सतः ब्रह्मण एव । तद्व्यतिरिक्तस्य</p>
<p>कृत्स्नस्य अव्यक्तमहदहङ्कारतन्मात्रेन्द्रियवियत्पवनादिकस्य प्रपञ्चस्य एकविज्ञानेन</p>
<p>सर्वविज्ञानादिभिः अवगतकार्य भावस्य&rsquo; अनुत्पत्तिः न उपपद्यते इत्यर्थं इति स्थितम् ।</p>
<p>प्रकृतमनुसरामः ।</p>
<hr>
<p><strong>॥</strong> <strong>इति</strong> <strong>द्वितीयखण्डभष्यम्</strong> <strong>॥</strong></p>
<hr>
<p><strong>तृतीयः</strong> <strong>खण्डः</strong></p>
<hr>
<p><strong>तेषां</strong> <strong>खल्वेषां</strong> <strong>भूतानां</strong> <strong>त्रीण्येव</strong> <strong>बीजानि</strong> <strong>भवन्त्याण्डजं</strong> <strong>जीवजमुद्भिज्जम्</strong> <strong>इति</strong> <strong>॥</strong> <strong>१</strong> <strong>॥</strong></p>
<hr>
<p>**प्र.-**सर्वस्य इतरस्य तेजोऽबन्नात्मकबीजत्रयप्रसूतत्वं दर्शयति - <strong>तेषां</strong> <strong>खल्वेषाम्</strong> -</p>
<p>इत्यादि । <strong>आण्डजं</strong> अण्डजं पक्षिसर्पादि । स्वार्थे अण् । <strong>जीवजम्</strong></p>
<p>गर्भवेष्टन&rsquo;लक्षणजरायुजं पुरुषपश्वादि । <strong>उद्भिज्जम्</strong> - उद्भिनत्ति इति उद्भित् स्थावरम् ।</p>
<p>ततो जातम् उद्भिज्जम् । न च स्वेदजानाम् अत्र सङ्कीर्तनाभावात् कथं त्रीण्येव बीजानि</p>
<p>इत्यवधारणम् इति शङ्कयम्, उद्भिज्जशब्देन स्वेदजस्यापि सङ्ग्रहोपपत्तेः । सूत्रितञ्च</p>
<p>&lsquo;तृतीयशब्दावरोध: संशोकजस्य&rsquo; (ब्र.सू.३-१-२१) इति । संशोकजस्य स्वेदजस्य</p>
<p>आण्डजं जीवजम् उद्भिज्जम् इत्यत्र तृतीयेन उद्भिज्जशब्देन अवरोधः सङ्ग्रहः इत्यर्थः ।</p>
<p>इदञ्च सूत्रम् अन्यत्र व्याख्यातम् । अण्डनादिशब्दनिर्दिष्टानाम् एषां भूतानां तेजोबन्नानि</p>
<p>त्रीण्येव बीजानि इत्यर्थः । तदेवं परस्मात्ब्रह्मणो अनन्यत्वं जगतः अभ्युपगन्तव्यम् इति</p>
<p>स्थितम् ।</p>
<hr>
<p><strong>सेयं</strong> <strong>देवतैक्षत, &lsquo;हन्ताहमिमास्तिस्रो</strong> <strong>देवता</strong> <strong>अनेन</strong> <strong>जीवेनात्मनानुप्रविश्य</strong></p>
<p><strong>नामरूपे</strong> <strong>व्याकरवाणीति</strong> <strong>॥</strong> <strong>२</strong> <strong>॥</strong></p>
<p><strong>प्र.</strong> तदेव उपपादयति - <strong>सेयं</strong> <strong>देवतैक्षत</strong> इत्यादि । अत्र संज्ञामूर्तिकॢप्त्यधिकरणे</p>
<p>भगवता भाष्यकृता, सेयं देवता इत्यादिवाक्यस्य अयमर्थः । <strong>सेयं</strong> - सच्छब्दितापरदेवता</p>
<p>इमाः तेजोऽबन्नरूपाः तिस्रो देवताः <strong>अनेन</strong> <strong>जीवेन</strong> - जीवसमष्टिविशिष्टेन आत्मना</p>
<p>अनुप्रविश्य <strong>नामरूपे</strong> <strong>व्याकरवाणि</strong> देवादिविचित्रसृष्टिं तन्नामधेयानि च करवाणि इति</p>
<p>भाषितम् । &lsquo;अभिमानिव्यपदेशस्तु विशेषानुगतिभ्याम्&rsquo; (ब्र.सू.२-१-५) इति सूत्रे,</p>
<p>&lsquo;हन्ताहमिमास्तिस्रो देवताः इति तेजोऽबन्नानि देवताशब्देन विशेष्यन्ते&rsquo; इति भाषितत्वात्</p>
<p>अत्र देवता इत्यभिमानिदेवतापरत्वम् &lsquo;अवगन्तव्यम् । ततश्च इमास्तिस्रो देवता इत्यस्य</p>
<p>अयमर्थः । स्वस्वाभिमानिदेवताधिष्ठितानि तेजोऽबन्नानि इति । तेजोऽबन्नाभिमानिदेवतानां</p>
<p>परमात्मव्यतिरिक्तत्वे प्रमाणाभावात्, परमात्मनश्च सर्वाभिमानिदेवतात्वसम्भवा<strong>च्च</strong>,</p>
<p>परमात्मरूपदेवताधिष्ठिता इत्यर्थः । परमात्मव्यतिरिक्तदेवताऽभ्युपगमेऽपि देवताशब्दस्य</p>
<p>तदधिष्ठितत्वमेव अर्थः । न च &lsquo;तत्तेजोऽसृजत, तत्तेज ऐक्षत&rsquo; इत्यादौ तेज आदिशब्दानां</p>
<p>परमात्मपरत्वात् तेजोऽबन्नावस्थापन्नपरमात्मनां तत्तदुपहितत्वाद्यवस्थाऽधीनबहुत्वा-</p>
<p>श्रयाणामेव, &lsquo;इमास्तिस्रो देवताः&rsquo; इति देवताशब्देन परामर्शोऽस्तु ; न तु देवताशब्दस्य</p>
<p>तदधिष्ठितपरामर्शित्वम् इति वाच्यम् । तत्तदवस्थपरमात्मसु जीवस्य प्रवेशासम्भवेन</p>
<p>प्रवेशयोग्यतेजोऽबन्नानामेव अभेदोपचारेण लक्षणया वा देवताशब्देन निर्देष्टव्यत्वात् ।</p>
<p>महासिद्धान्ते - &lsquo;तदेक्षत&rsquo; इति सर्वज्ञत्वम्, &lsquo;असृजत&rsquo; इति निमित्तत्वम्, &lsquo;बहुस्याम्&rsquo; इति</p>
<p>उपादानत्वम्, तदुभयानुगुणं सर्वशक्तित्वं सत्यसङ्कल्पत्वं च, अनेन जीवेनात्मनाऽनुप्रविश्य&rsquo;</p>
<p>इति सर्वान्तरत्वञ्च उक्तं भवति । जीवेनात्मना इति जीवशरीरकेण मया इत्यर्थः । &lsquo;सिंहेन</p>
<p>भूत्वा बहवो मयात्ताः, व्याघेण भूत्वा बहवो मयात्ताः&rsquo; इतिवत् । सार्वश्यादिगुणकस्य</p>
<p>तद्विपरीताकारजीवैक्यासम्भवात् , &lsquo;यस्यात्मा शरीरम्&rsquo; (बृ.उ.मा.पा.५-७-२६) इत्यादिवचनात्,</p>
<p>&lsquo;तदनुप्रविश्य&rsquo; इत्यचेतन इव जीवेऽपि अनुप्रवेशश्रवणान्च, शरीरवाचिशब्दस्य</p>
<p>शरीरिपर्यन्तत्वमुख्यताया उपपन्नत्वा<strong>च्च</strong>, अयमेव अर्थः इति व्यासा<strong>र्यै</strong>: उक्तम् ।</p>
<p>ननु जीवशरीरकेण मया प्रविश्य व्याकरवाणि इत्यर्थो न सम्भवति । व्याकरवाणि</p>
<p>इति तिङा कर्तुः अभिहितत्वेन अनभिहिताधिकारविहिततृतीयानुपपत्तेः । न च</p>
<p>व्याकरणक्रियाकर्तुः तिङा अभिहितत्वेऽपि प्रवेशक्रियाकर्तुः अनभिहितत्वात् तृतीया</p>
<p>भविष्यति इति वाच्यम् । तर्हि, &lsquo;मया भुक्त्वा व्रजामि&rsquo; इत्यपि प्रयोगः साधुः स्यात् ।</p>
<p>व्रजिक्रियाकर्तुः अभिधानेऽपि भुजिक्रियाकर्तुः अनभिहितत्वात् । &lsquo;स्वादुमि णमुल्&rsquo;</p>
<p>(पा.सू.३-४-२६) इति सूत्रे कैयटेन क्त्वाप्रत्ययस्य भावार्थत्वात्, &lsquo;पक्त्वौदनं भुङ्क्ते</p>
<p>देवदत्तः&rsquo;, &lsquo;पक्त्वौदनो भुज्यते देवदत्तेन&rsquo; इत्यत्र च क्त्वाप्रत्ययेन पचिक्रियाकर्तृकर्मणोः</p>
<p>अनभिधानात् तृतीयाद्वितीये कुतो न प्राप्नुतः इत्याशङ्कय, &lsquo;आख्यातपदवाच्या क्रिया</p>
<p>विशेष्यत्वात् प्रधानम् । इतरा तु विशेषणत्वात् अप्रधानम् । तत्क्रियासाधनयोः अपि</p>
<p>शक्तयोः तद्वारको गुणप्रधानभावः । तत्र &lsquo;प्रधान&rsquo;शक्तयभिधाने गुणक्रियाशक्तिरभिहितवत्</p>
<p>प्रकाशते, प्रधानानुरोधात् गुणानाम्, पृथक् तद्विरुद्धस्वकार्यारम्भायोगा<strong>च्च</strong>&rsquo; इत्युक्तत्वात्</p>
<p>इति चेत् -</p>
<p>सत्यम् । मया इत्यस्य स्वरूपेण इत्यर्थः । आत्मशब्दः स्वरूपपरः । यद्यपि</p>
<p>जीवशरीरकं स्वरूपं व्याकरणकर्तुः न भिद्यते । तथाऽपि &lsquo;व्यपदेशिवदेकस्मिन् बुद्ध्या</p>
<p>नानात्वकल्पना&rsquo; इति न्यायेन कल्पितभेदम् आदाय अनभिहिताधिकारविहिततृतीयोपपत्तेः।</p>
<p>घटः स्वेन रूपेण इतरव्यावृत्तिं करोति इत्यादिप्रयोगदर्शनात्, करोति इंति तिङा कर्तुः</p>
<p>अभिहितत्वात् ।</p>
<p>ननु तत्र करणार्थे तृतीया, करणञ्च न तिङाऽभिहितम् इति चेत्, तर्हि प्रकृतेऽपि</p>
<p>तथाऽस्तु ।</p>
<p>&lsquo;तेनेशस्तद्विशिष्टस्यकरणकतयाऽनुप्रेवेशेऽपि कर्ता&rsquo; (अधि.सा.२६४) इति</p>
<p>अधिकरणसारावल्युक्तच अयमर्थः ।</p>
<p>यद्रा आरम्भणाधिकरणे, &lsquo;अनेन जीवनात्मना • मदात्मकजीवेन आत्मतया अनुप्रविश्य</p>
<p>एतद्विचित्रनामरूपभाक् करवाणि&rsquo; इति भाषितत्वेन जीवशब्दस्य परमात्मपर्यन्तत्वाभावस्यापि</p>
<p>प्रदर्शितत्त्वात् तदनुसारेण जीवेन इत्यस्य जीवः एवार्थः । आत्मशब्दस्य शरीरत्वम्</p>
<p>अर्थः । शरीरभूतेन अनेन जीवेन अनुप्रविश्य नामरूपे व्याकरवाणि इत्यर्थः । आत्मशब्दस्य</p>
<p>शरीरवाचित्वम् अभिप्रेत्यैव मदात्मकजीवेन इति भाषितम् । &lsquo;आत्मतयाऽनुप्रविश्य&rsquo; इति</p>
<p>भाष्यस्य अयमर्थः । आत्मतया इति हेती तृतीया । हेतुत्वञ्च प्रयोजनत्वेन विवक्षितम् ।</p>
<p>आत्मत्वार्थम् अनुप्रविश्य इत्यर्थः । प्रविश्य नियन्तृत्वाभावे आत्मत्वासम्भवात् ।</p>
<p>&lsquo;चारेणानुप्रविश्य परबल सङ्कलयानि&rsquo; इतिवत् इति । यद्वा - &lsquo;अनेन जीवेनात्मनाऽनुप्रभूतः</p>
<p>पेपीयमानी मोदमानस्तिष्ठति&rsquo; इत्यत्र इव &lsquo;अनेन जीवेनात्मनाऽनुप्रविश्य&rsquo; इत्यत्रापि जीवात्मना</p>
<p>इत्येवार्थः । अस्मिन् पक्षे अनेन इति शब्दस्य प्रमाणप्रतिपन्नपुरोवर्तिवाचिनो मच्छरीरभूतेन</p>
<p>इत्यर्थः । &lsquo;अनयोः &lsquo;चारेणानुप्रविश्य परसैन्यं सङ्कलयानि&rsquo;, &lsquo;देवदत्तेन पक्त्वा चैत्रेण</p>
<p>भुज्यते&rsquo; इत्यत्र इव विशिक्रियाप्रयोजककर्त्रा परमात्मना व्याप्रियमाणस्य जीवात्मनः</p>
<p>करणतया तृतीयासंभवात् तृतीयायाः न अनुपपत्तिः । इयांस्तु विशेषः । नामरूपव्याकरणस्य</p>
<p>&lsquo;तासां विवृतं त्रिवृतमेकैकां करवाणि&rsquo; इति वक्ष्यमाणेन त्रिवृत्करणेन समानकर्तृकत्वावगमात्</p>
<p>नामरूपव्याकरणांशे साक्षात्कर्तृत्वम् अस्ति । प्रवेशे तु सर्वव्यापकस्य परमात्मनः</p>
<p>साक्षात्कर्तृत्वासम्भवात् प्रयोजक कर्तृत्वम् एवञ्च अनुप्रवेशनामरूपव्याकरणयोः समान-</p>
<p>कर्तृकत्वसम्भवात् क्त्वाप्रत्ययस्यापि नानुपपत्तिः इति द्रष्टव्यम् । एतेन अन्त:करणविशिष्टस्य</p>
<p>अहमर्थत्वं वदन्तः परे प्रत्युक्ताः । &lsquo;बहु स्याम्&rsquo;, &lsquo;हन्ताहमिमाः&rsquo; इति सङ्कल्पसमये तस्य</p>
<p>अभावात् इत्यास्तां तावत् ॥</p>
<hr>
<p><strong>तासां</strong> <strong>त्रिवृतं</strong> <strong>त्रिवृतमेकैकां</strong> <strong>करवाणि&rsquo;</strong> <strong>इति</strong> <strong>।</strong> <strong>सेयं</strong> <strong>देवतेमास्तिस्रो</strong> <strong>देवता</strong></p>
<p><strong>अनेनैव</strong> <strong>जीवेनाऽऽत्मनाऽनुप्रविश्य</strong> <strong>नामरूपे</strong> <strong>व्याकरोत्</strong> <strong>॥</strong> <strong>३</strong> <strong>॥</strong></p>
<hr>
<p><strong>प्र.-तासां</strong> <strong>त्रिवृतम्</strong> इति । अत्र संज्ञामूर्तिकॢप्त्यधिकरणे भगवता भाष्यकृता,</p>
<p>&lsquo;तदर्थमन्योन्यसंसर्गमप्राप्तानामेषां तेजोऽबन्नानां विशेषसृष्ट्यसमर्थानां तत्सामर्थ्यायकैकां</p>
<p>त्रिवृतं त्रिवृतं करवाणि&rsquo; इति इत्येतद्वाक्यार्थ उक्तः । अत्र तदर्थम् इत्यस्य देवादिविचित्ररूपाणां</p>
<p>तन्नामधेयानां च करणार्थम् इत्यर्थः । पूर्वं &lsquo;देवादिविचित्रसृष्टिं तन्नामधेयानि च करवाणि&rsquo;</p>
<p>इत्युक्तेः इति द्रष्टव्यम् । अत्र इतिशब्दस्य, &lsquo;सेयं देवतेक्षत&rsquo; इति पूर्वेण सम्बन्धः ।</p>
<p>एवम् ईक्षित्वा परा देवता यथासङ्कल्पम् अकरोत् इत्याह - <strong>सेयं</strong> <strong>देवता</strong> इत्यादि । अत्र</p>
<p>त्रिवृत्करणाधीनत्वात् नामरूपव्याकरणस्य अर्थक्रमानुरोधेन पाठक्रमो बाध्यते । तत्र</p>
<p>तेजोऽबन्नदेवतासु एकैकां त्रिवृतं त्रिवृतं कृत्वा नामरूपव्याकरणम् अकरोत् इत्यर्थः । अत्र</p>
<p>व्यापकस्य परमात्मनः स्वरूपेण &lsquo;अपृथक्सिद्ध सर्ववस्तुप्रवेशस्य सर्वदा सत्त्वेऽपि</p>
<p>स्वशरीरभूतजीवेन अनुप्रवेशस्य पूर्वम् अभावात्, &lsquo;जीवेनानुप्रविश्य नामरूपे व्याकरोत्&rsquo;</p>
<p>इत्यस्य न अनुपपत्तिः ; चारस्य राजशरीरत्वाभावात् न चारेण अनुप्रविश्येति वाक्यसाम्यञ्च</p>
<p>इति द्रष्टव्यम् ॥</p>
<hr>
<p><strong>तासां</strong> <strong>त्रिवृतं</strong> <strong>त्रिवृतमेकैकामकरोत्</strong> <strong>।</strong> <strong>यथा</strong> <strong>तु</strong> <strong>खलु</strong> <strong>सोम्येमास्तिस्रो</strong> <strong>देवताः</strong></p>
<p><strong>त्रिवत्</strong> <strong>त्रिवृदेकैका</strong> <strong>भवति,</strong> <strong>तन्मे</strong> <strong>विजानीहीति</strong> <strong>॥</strong> <strong>४</strong> <strong>॥</strong></p>
<hr>
<p><strong>॥</strong> <strong>इति</strong> <strong>तृतीयः</strong> <strong>खण्डः</strong> <strong>॥</strong></p>
<hr>
<p><strong>प्र.</strong> <strong>यथा</strong> <strong>तु</strong> इति । देवताधिष्ठितानां तेजोऽबन्नानां त्रिवृत्प्रकारं मे निगदतः शृणु</p>
<p>इत्यर्थः ।</p>
<p>व्यासार्यै: आनन्दमयाधिकरणे - &lsquo;अनुप्रविश्य नामरूपे व्याकरवाणि&rsquo; इत्यत्र</p>
<p>नामरूपव्याकरणस्य अनुप्रवेशपूर्वकत्वम् अवगम्यते । &lsquo;तत्सृष्ट्वा तदेवाऽनुप्राविशत्&rsquo; इत्यत्र</p>
<p>अनुप्रवेशस्य सृष्टिपूर्वकत्वं गम्यते । तस्मात् समानकर्तृकत्वमेव विवक्षितम् । न</p>
<p>पौर्वापर्यमपि । अत एव हि &lsquo;तस्य त्वष्टा विदधद्रूपमेति&rsquo; (वा.सं.३१-२१) इति सृष्ट्यनुप्रवेशयोः</p>
<p>समानकालिकत्वमेव प्रतीयते । अथवा &lsquo;तत्सृष्ट्वा तदेवानुप्राविशत्&rsquo; इति सृष्ट्यनन्तरत्वेन श्रूयमाणानु-</p>
<p>प्रवेशः स्थित्यर्थोऽन्य एव इत्युक्तम् । व्यापकस्यापि परमात्मनः अन्तर्यामिविग्रहद्वारा अनुप्रवेशः</p>
<p>उपपद्यते इति केचित् । जीवद्वारा एवानुप्रवेशः न स्वतः इति केचित् । प्रतिवस्तु</p>
<p>तत्तद्वस्तुमात्रपूर्णपरमात्मकार्यकारित्वात् तत्र प्रविष्टः इव इत्युक्तिः इति केचित् ॥</p>
<hr>
<p><strong>॥</strong> <strong>इति</strong> <strong>तृतीयखण्डभाष्यम्</strong> <strong>॥</strong></p>
<hr>
<p><strong>चतुर्थः</strong> <strong>खण्डः</strong></p>
<hr>
<p><strong>यदग्ने</strong> <strong>रोहितँ</strong> <strong>रूपम्,</strong> <strong>तेजसस्तद्रूपम्</strong> <strong>।</strong> <strong>यच्छुक्लम्,</strong> <strong>तदपाम्</strong> <strong>।</strong> <strong>यत्कृष्णम्,</strong></p>
<p><strong>तदन्नस्य</strong> <strong>।</strong> <strong>अपागादग्नेरग्नित्वम्</strong> <strong>।</strong> <strong>वाचारम्भणं</strong> <strong>विकारो</strong> <strong>नामधेयम्</strong> <strong>;</strong> <strong>त्रीणि</strong> <strong>रूपाणीत्येवं</strong></p>
<p><strong>सत्यम्</strong> <strong>॥१॥</strong></p>
<hr>
<p><strong>प्र.-यदग्ने</strong> <strong>रोहितँ</strong> <strong>रूपम्</strong> इति । अग्नेः यद्रोहितं रूपं स्वरूपम् । रोहितोभागो</p>
<p>दृश्यते, तत् अत्रिवृत्कृतस्य तेजसः स्वरूपम् । यच्छुक्लं <strong>तदपाम्</strong> इति । अपाम् अन्नस्य</p>
<p>इत्यत्र रूपम् इत्यनुवर्तते । यदि इत्यतःपूर्वम् अग्नेः इत्यनुवर्तते । स्पष्टोऽर्थः । अग्रे.</p>
<p>तेजोऽबन्नसमुदायरूपत्वे यावत्तेजोऽबन्नावस्थानम् अग्निरूपेण उपलम्भः प्राप्नोति इत्यत्राह .</p>
<p><strong>अपागादग्नेरग्नित्वम्</strong> - तेष्वेव तेजोऽबन्नेषु अग्न्याद्यवस्थानाशकसामग्रीसन्निधाने</p>
<p>अग्नित्वावस्था अपेता भवति, अवस्थान्तरं प्रादुर्भवति । <strong>वाचारम्भणम्</strong> इति । अतः</p>
<p>तेजोऽबन्नैरेव अग्नित्वाद्यवस्थालक्षणो विकारः अग्न्यादिनामधेयञ्च वाक्पूर्वकव्यवहारसिद्धये</p>
<p>तेजोऽबन्नैरेव स्पृश्यते । अत: तेजोऽबन्नस्वरूपाणि एव अग्निः इति सत्यम् इत्यर्थः ॥</p>
<hr>
<p><strong>यदादित्यस्य</strong> <strong>रोहितँ</strong> <strong>रूपम्,</strong> <strong>तेजसस्तद्रूपम्</strong> <strong>।</strong> <strong>यच्छुक्लम्,</strong> <strong>तदपाम्</strong> <strong>।</strong> <strong>यत्कृष्णम्,</strong></p>
<p><strong>तदन्नस्य</strong> <strong>।</strong> <strong>अपागादादित्यादादित्यत्वम्</strong> <strong>।</strong> <strong>वाचारम्भणं</strong> <strong>विकारो</strong> <strong>नामधेयम्</strong> <strong>;</strong> <strong>त्रीणि</strong></p>
<p><strong>रूपाणीत्येव</strong> <strong>सत्यम्</strong> <strong>॥</strong> <strong>२</strong> <strong>॥</strong></p>
<hr>
<p><strong>यच्चन्द्रमसो</strong> <strong>रोहितँ</strong> <strong>रूपम्</strong> <strong>तेजसस्तद्रूपम्</strong> <strong>।</strong> <strong>यच्छुक्लम्,</strong> <strong>तदपाम्</strong> <strong>।</strong> <strong>यत्कृष्णम्,</strong></p>
<p><strong>तदन्नस्य</strong> <strong>।</strong> <strong>अपागाच्चन्द्राच्चन्द्रत्वम्</strong> <strong>।</strong> <strong>वाचारम्भणं</strong> <strong>विकारो</strong> <strong>नामधेयम्</strong> <strong>;</strong> <strong>त्रीणि</strong> <strong>रूपाणीत्येव</strong></p>
<p><strong>सत्यम्</strong> <strong>॥</strong> <strong>३</strong> <strong>॥</strong></p>
<hr>
<p><strong>यद्विद्युतो</strong> <strong>रोहितँ</strong> <strong>रूपम्,</strong> <strong>तेजसस्तद्रूपम्</strong> <strong>।</strong> <strong>यच्छुक्लम्,</strong> <strong>तदपाम्</strong> <strong>।</strong> <strong>यत्कृष्णम्,</strong></p>
<p><strong>तदन्नस्य</strong> <strong>।</strong> <strong>अपागाद्विद्युतो</strong> <strong>विद्युत्त्वम्</strong> <strong>।</strong> <strong>वाचारम्भणं</strong> <strong>विकारो</strong> <strong>नामधेयम्</strong> <strong>;</strong> <strong>त्रीणि</strong></p>
<p><strong>रूपाणीत्येव</strong> <strong>सत्यम्</strong> <strong>॥</strong> <strong>४</strong> <strong>॥</strong></p>
<p><strong>प्र.-यदादित्यस्य</strong> <strong>रोहितँ</strong> इत्यादि । पूर्ववदर्थः ॥ २-४ ॥</p>
<hr>
<p><strong>एतद्धस्म</strong> <strong>वै</strong> <strong>तद्विद्वाँस</strong> <strong>आहुः</strong> <strong>पूर्वे</strong> <strong>महाशाला</strong> <strong>महाश्रोत्रियाः, &lsquo;न</strong> <strong>नोऽध्य</strong></p>
<p><strong>कश्चनाश्रुतममतमविज्ञातमुदाहरिष्यति&rsquo;</strong> <strong>इति</strong> <strong>ह्येभ्यो</strong> <strong>विदाञ्चक्रुः</strong> <strong>॥</strong> <strong>५</strong> <strong>॥</strong></p>
<p><strong>प्र.</strong> <strong>एतद्धस्म</strong> <strong>वै</strong> <strong>तद्विद्वांसः</strong> इति । उपादानात् उपादेयं न भिद्यत इत्येतत्</p>
<p>स्वरूपज्ञाः <strong>महाशाला</strong>: - महागृहस्था: <strong>पूर्वे</strong> सर्ववेदपारगाः वक्ष्यमाणप्रकारेण उक्तवन्तः</p>
<p>इत्यर्थः । &lsquo;लट् स्मे&rsquo; (पा.सू.३-२-११८) इति स्मयोगात् भूतार्थेऽपि <strong>आहुः</strong> इति लडुपपत्तिः ।</p>
<p><strong>न</strong> <strong>नोद्य</strong> <strong>कश्चनाश्रुतम्</strong> इति । तेजोऽबन्नान्येव &lsquo;ज्ञात्वा नः अस्माकम्, <strong>एभ्यः</strong> ।</p>
<p>तेजोऽबन्नेभ्यः अतिरिक्तम् <strong>अश्रुतममतमविज्ञातम्</strong> कोऽपि न उदाहर्तुं शक्नोति इति</p>
<p>तेजोऽबन्नेभ्य एव सर्वं ज्ञातवन्तः इत्यर्थः ॥</p>
<hr>
<p><strong>यद्</strong> <strong>रोहितमिवाभूदिति,</strong> <strong>तेजसस्तद्रूपमिति</strong> <strong>तद्विदाञ्चक्रुः</strong> <strong>।</strong> <strong>यदु</strong></p>
<p><strong>शुक्लमिवाभूदिति,</strong> <strong>अपाँ</strong> <strong>रूपमिति</strong> <strong>तद्विदाञ्चक्रुः</strong> <strong>।</strong> <strong>यदु</strong> <strong>कृष्णमिवाभूदिति,</strong> <strong>अन्नस्य</strong></p>
<p><strong>रूपमिति</strong> <strong>तद्विदाञ्चक्रुः</strong> <strong>॥</strong> <strong>६</strong> <strong>॥</strong></p>
<hr>
<p>**प्र.-**सर्वस्यापि तत्र अन्तर्भावमेव प्रदर्शयति - <strong>यदु</strong> <strong>रोहितमिवाभूत्</strong> <strong>इत्यादि</strong> ।</p>
<p>रोहितशुक्लकृष्णत्वेन भासमानं तेजोऽबन्नात्मकमेव इति ज्ञातवन्तः इत्यर्थः ॥</p>
<hr>
<p><strong>यद्वविज्ञातमिवाभूदिति,</strong> <strong>एतासामेव</strong> <strong>देवतानाँ</strong> <strong>समास</strong> <strong>इति</strong> <strong>तद्विदाञ्चक्रुः</strong> <strong>।</strong></p>
<p><strong>यथा</strong> <strong>तु</strong> <strong>खलु</strong> <strong>सोम्येमास्तिस्रो</strong> <strong>देवता:</strong> <strong>पुरुषं</strong> <strong>प्राप्य</strong> <strong>त्रिवृत्</strong> <strong>त्रिवृदेकैका</strong> <strong>भवति,</strong></p>
<p><strong>तन्मे</strong> <strong>विजानीहीति</strong> <strong>॥</strong> <strong>७</strong> <strong>॥</strong></p>
<hr>
<p><strong>॥</strong> <strong>इति</strong> <strong>चतुर्थः</strong> <strong>खण्डः</strong> <strong>॥</strong></p>
<p><strong>प्र. -</strong> <strong>यद्वविज्ञातमिवाभूत्</strong> इति। उः त्वर्थे । <strong>यदु</strong> - यत्तु उक्तेन रूपेण अज्ञायमानम्</p>
<p>अभूत्, तदपि पीतमाञ्जिष्ठधूसरशोणादिरूपवत्त्वेन ज्ञायमानं रोहित शुक्लकृष्णतेजोऽबन्न-</p>
<p>समुदायात्मकमेव ; न तु ततोऽतिरिक्तमिति ज्ञातवन्तः इत्यर्थः ।</p>
<p>एवं सर्वस्यापि प्रपञ्चस्य त्रिवृत्कृततेजोऽबन्नरूपत्वेन तदभेदं प्रसाध्य, अध्यात्मं</p>
<p>मांसलोहितमज्जास्थिलक्षणस्य देहस्य त्रिवृत्कृततेजोऽबन्नाभेदम् इन्द्रियमनःप्राणानाञ्च</p>
<p>त्रिवृत्कृततेजोबन्नाप्यायितत्वं प्रदर्शयितुं प्रस्तौति - <strong>यथा</strong> <strong>तु</strong> <strong>खलु</strong> <strong>इति</strong> - तेजोऽबन्नानि</p>
<p>पुरुषेण भुज्यमानानि <strong>पुरुषं</strong> <strong>प्राप्य</strong> - यथा त्रिधा त्रिधा परिणमन्ते, तं परिणामप्रकारं</p>
<p>शृणु इत्यर्थः ॥</p>
<hr>
<p><strong>॥</strong> <strong>इति</strong> <strong>चतुर्थखण्डभाष्यम्</strong> <strong>॥</strong></p>
<hr>
<p><strong>पञ्चमः</strong> <strong>खण्डः</strong></p>
<hr>
<p><strong>अन्नमशितं</strong> <strong>त्रेधा</strong> <strong>विधीयते</strong> <strong>।</strong> <strong>तस्य</strong> <strong>य:</strong> <strong>स्थविष्ठो</strong> <strong>धातुस्तत्</strong> <strong>पुरीषं</strong> <strong>भवति</strong> <strong>।</strong> <strong>यो</strong></p>
<p><strong>मध्यमस्तन्माँसम्;</strong> <strong>योऽणिष्ठस्तन्मनः</strong> <strong>॥१॥</strong></p>
<p><strong>प्र. -</strong> <strong>अन्नमशितं</strong> <strong>त्रेधा</strong> <strong>विधीयते</strong> <strong>।</strong> <strong>अशितं</strong> पुरुषेण भुक्तं जाठराग्निना पच्यमानम्</p>
<p>अन्नं स्थविष्ठमध्यमाणिष्ठरूपेण त्रेधा विभक्तं भवति । <strong>तस्य</strong> <strong>यः</strong> <strong>स्थविष्ठः</strong> इत्यादि ।</p>
<p>स्थूलांशः पुरीषताम् आपद्यते । मध्यमांशस्तु मांसताम् । अणिष्ठांशस्तु मनस आप्यायकताम्</p>
<p>आपद्यते । मनसः आहङ्कारिकत्वेन अन्नविकारत्वाभावात् इति भावः ॥</p>
<hr>
<p><strong>आप:</strong> <strong>पीतास्त्रेधा</strong> <strong>विधीयन्ते</strong> <strong>।</strong> <strong>तासां</strong> <strong>यः</strong> <strong>स्थविष्ठो</strong> <strong>धातुस्तन्मूत्रं</strong> <strong>भवति</strong> <strong>;</strong> <strong>यो</strong></p>
<p><strong>मध्यमस्तल्लोहितम्</strong> <strong>।</strong> <strong>योऽणिष्ठः</strong> <strong>स</strong> <strong>प्राणः</strong> <strong>॥</strong> <strong>२</strong> <strong>॥</strong></p>
<hr>
<p><strong>प्र.-आप:</strong> <strong>पीता:</strong> <strong>त्रेधा</strong> <strong>विधीयन्ते</strong> इत्यादि । <strong>योऽणिष्ठः</strong> <strong>स</strong> <strong>प्राण:</strong> अपां</p>
<p>सूक्ष्मांश: प्राणाप्यायको भवति इत्यर्थः । शिष्टं स्पष्टम् ॥</p>
<p><strong>तेजोऽशितं</strong> <strong>त्रेधा</strong> <strong>विधीयते</strong> <strong>।</strong> <strong>तस्य</strong> <strong>यः</strong> <strong>स्थविष्ठो</strong> <strong>धातुः</strong> <strong>तदस्थि</strong> <strong>भवति</strong> <strong>।</strong> <strong>यो</strong></p>
<p><strong>मध्यमः</strong> <strong>स</strong> <strong>मज्जा;</strong> <strong>योऽणिष्ठः</strong> <strong>सा</strong> <strong>वाक्</strong> <strong>॥</strong> <strong>३</strong> <strong>॥</strong></p>
<hr>
<p><strong>प्र.-तेजोऽशितं</strong> <strong>त्रेधा</strong> <strong>विधीयते</strong> इत्यादि । तैलघृतादिकं तेजश्शब्देन उच्यते ।</p>
<p>मज्जा अस्थ्यन्तर्गतस्नेहो धातुविशेषः । घृततैलादेः पीतस्य सूक्ष्मांश: वागाप्यायकः</p>
<p>इत्यर्थः ॥</p>
<p><strong>अन्नमयँ</strong> <strong>हि</strong> <strong>सोम्य</strong> <strong>मन</strong> <strong>आपोमयः</strong> <strong>प्राणस्तेजोमयी</strong> <strong>वागिति</strong> <strong>।</strong> <strong>भूय</strong> <strong>एव</strong> <strong>मा</strong></p>
<p><strong>भगवान्</strong> <strong>विज्ञापयत्विति</strong> <strong>।</strong> <strong>तथा</strong> <strong>सोम्येति</strong> <strong>होवाच</strong> <strong>॥</strong> <strong>४</strong> <strong>॥</strong></p>
<hr>
<p><strong>॥</strong> <strong>इति</strong> <strong>पञ्चमः</strong> <strong>खण्डः</strong> <strong>॥</strong></p>
<hr>
<p><strong>प्र. -</strong> <strong>अन्नमयं</strong> <strong>हि</strong> <strong>सोम्य</strong> <strong>मन</strong> इति । उक्तरीत्या मन:प्राणवाचां अन्न-जल-तेजस्सूक्ष्मांशाः</p>
<p>आप्यायितत्वात् मनः अन्नमयं, प्राणः अम्मय: तेजोमयी वाक् इत्यर्थः ।</p>
<p>ननु के वलान्नभक्षाणाम् आखुप्रभृतीनामपि वाग्मित्वप्राणवत्त्वदर्शनात्,</p>
<p>अम्मात्रभक्षाणामपि मत्स्यादीनां मनस्वित्ववाग्मित्वदर्शनात्, घृत-तैलमात्रभक्षाणामपि</p>
<p>मनस्वित्वप्राणवत्त्वदर्शनात्, कथम्, &lsquo;अन्नमयं हि सोम्य मन, आपोमयः प्राणस्तेजोमयी वाक्&rsquo;</p>
<p>इति उपपद्यत इति चेत्, सर्वस्यापि त्रिवृत्कृतत्वेन सर्वस्यापि भक्ष्यस्य तेजोऽबन्नरूपतया &lsquo;अन्नमयं</p>
<p>हि सोम्य मन आपोमयः प्राणस्तेजोमयी वाक्&rsquo; इत्युपपद्यत इति न क्षतिः इति <strong>&lsquo;द्रष्टव्यम्&rsquo;।</strong> <strong>भूय</strong></p>
<p><strong>एव</strong> इति । भूयः - पुनरपि सम्यग्दृष्टान्तै: अमुम<strong>र्थं</strong> दर्शयेति शिष्यः प्रार्थयामास इत्यर्थः । <strong>तथा</strong></p>
<p><strong>सोम्येति</strong> <strong>होवाच</strong> । आचार्योऽपि तथाऽस्तु इति उवाच इत्यर्थः ॥</p>
<hr>
<p><strong>॥</strong> <strong>इति</strong> <strong>पञ्चमखण्डभाष्यम्</strong> <strong>॥</strong></p>
<hr>
<p><strong>॥षष्ठ:</strong> <strong>खण्ड:॥</strong></p>
<hr>
<p><strong>[भक्ष्यमाणस्य</strong> <strong>अणीयभाग:</strong> <strong>मन</strong> <strong>आदिर्भवति</strong> <strong>इति]</strong></p>
<hr>
<p><strong>दध्न:</strong> <strong>सोम्य</strong> <strong>मथ्यमानस्य</strong> <strong>योऽणिमा</strong> <strong>स</strong> <strong>ऊर्ध्व:।</strong> <strong>समुदीषति</strong> <strong>तत्</strong></p>
<p><strong>सर्पिर्भवति</strong> <strong>॥१॥</strong></p>
<hr>
<p><strong>एवमेव</strong> <strong>खलु</strong> <strong>सोम्यान्नस्याश्यमानस्य</strong> <strong>योऽणिमा</strong> <strong>स</strong> <strong>ऊर्ध्वः</strong> <strong>समुदीषति</strong> <strong>तन्मनो</strong></p>
<p><strong>भवति</strong> <strong>॥२॥</strong></p>
<hr>
<p><strong>अपाँ</strong> <strong>सोम्य</strong> <strong>पीयमानानां</strong> <strong>योऽणिमा</strong> <strong>स</strong> <strong>ऊर्ध्वः</strong> <strong>।</strong> <strong>समुदीषति</strong> <strong>स</strong> <strong>प्राणो</strong></p>
<p><strong>भवति</strong> <strong>॥३॥</strong></p>
<hr>
<p><strong>तेजसः</strong> <strong>सोम्याश्यमानस्य</strong> <strong>योऽणिमा</strong> <strong>स</strong> <strong>ऊर्ध्वः</strong> <strong>समुदीषति</strong> <strong>सा</strong> <strong>वाग्भवति</strong> <strong>॥</strong> <strong>४</strong> <strong>॥</strong></p>
<hr>
<p><strong>आन्नमयँ</strong> <strong>हि</strong> <strong>सोम्य</strong> <strong>मन</strong> <strong>आपोमयः</strong> <strong>प्राणस्तेजोमयी</strong> <strong>वागिति</strong> <strong>॥</strong></p>
<hr>
<p><strong>भूय</strong> <strong>एव</strong> <strong>मा</strong> <strong>भगवान्</strong> <strong>विज्ञापयत्विति</strong> <strong>।</strong> <strong>तथा</strong> <strong>सोम्येति</strong> <strong>होवाच</strong> <strong>॥</strong> <strong>५</strong> <strong>॥</strong></p>
<hr>
<p><strong>॥</strong> <strong>इति</strong> <strong>षष्ठ:</strong> <strong>खण्ड:</strong> <strong>॥</strong></p>
<hr>
<p><strong>प्र.-दध्नस्सोम्य</strong> <strong>मथ्यमानस्य</strong> इत्यादि । <strong>हे</strong> <strong>सोम्य</strong> <strong>!</strong> <strong>मथ्यमानस्य</strong> <strong>दध्न:</strong>, ऊर्ध्वः</p>
<p>उद्गतोऽणीयानंशो यथा सर्पिर्भवति इत्यर्थः ।</p>
<p><strong>एवमेव</strong> <strong>खलु</strong> इत्यादि । <strong>एवमेव</strong> - उक्तदृष्टान्तवदेव औदर्येण अग्निना पच्यमानस्य</p>
<p><strong>अन्नस्य</strong> <strong>योऽणिमा</strong> - अणीयानंशः, <strong>स</strong> <strong>ऊर्ध्वः</strong> - उद्गतोमनो भवति । मनस आप्यायको</p>
<p>भवति इत्यर्थः । <strong>समुदीषति</strong> &lsquo;ईषगतिहिंसादर्शनेषु&rsquo; (धा.पा.६११) इति हि धातुः ।</p>
<p><strong>अपाँ</strong> <strong>सोम्य</strong> <strong>पीयमानानां</strong> इत्यादि । पूर्ववदर्थः ।</p>
<p><strong>अन्नमयँ</strong> <strong>हि</strong> <strong>सोम्य</strong> <strong>मन</strong> इत्यादि । स्पष्टम् । <strong>भूय</strong> <strong>एव</strong> <strong>मा</strong> <strong>भगवान्</strong></p>
<p><strong>विज्ञापयत्विति</strong> । मनसोऽन्नमयत्वं यथा बुद्ध्यारूढं भवति, तथा प्रदर्शयेति । श्वेतकेतुराह</p>
<p>इत्यर्थः । <strong>तथा</strong> <strong>सोम्येति</strong> <strong>होवाच</strong> पूर्ववदर्थः ॥ १-५ ॥</p>
<hr>
<p><strong>॥</strong> <strong>इति</strong> <strong>षष्ठखण्डभाष्यम्</strong> <strong>॥</strong></p>

  </div>
</article>


        <div id="disqus_thread"></div>
<script type="text/javascript">

  (function() {
    
    
    if (window.location.hostname == "localhost")
      return;

    var dsq = document.createElement('script'); dsq.type = 'text/javascript'; dsq.async = true;
    var disqus_shortname = 'vvasuki-site';
    dsq.src = '//' + disqus_shortname + '.disqus.com/embed.js';
    (document.getElementsByTagName('head')[0] || document.getElementsByTagName('body')[0]).appendChild(dsq);
  })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>

        





<aside class="card border noPrint" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/10_Sh/">छान्दोग्योपनिषत् षष्ठः प्रपाठकः-खण्डः 1-6 </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: छान्दोग्योपनिषत् षष्ठः प्रपाठकः-खण्डः 1-6</li>
        
    </nav>
</aside>

      </main>
    </div>
    <footer class="bg-yellow  p-1" role="contentinfo">
  

  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH/actions/workflows/build.yml"><img src="https://github.com/vishvAsa/vedAH/actions/workflows/build.yml/badge.svg"> Built </a> on 2023 May 14 02:46:18 UTC. (<a href="http://google.com/search?q=02%3a46%3a18%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
