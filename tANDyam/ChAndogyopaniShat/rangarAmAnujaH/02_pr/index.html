<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>साम-वेदे विश्वासटिप्पन्यः  | छान्दोग्योपनिषत् प्रथमः प्रपाठकः -खण्डः 5-13</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.105.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_sAma/tANDyam/ChAndogyopaniShat/rangarAmAnujaH/02_pr/" rel="alternate" type="application/rss+xml" title="साम-वेदे विश्वासटिप्पन्यः" />
    <link href="/vedAH_sAma/tANDyam/ChAndogyopaniShat/rangarAmAnujaH/02_pr/" rel="feed" type="application/rss+xml" title="साम-वेदे विश्वासटिप्पन्यः" />

    <meta property="og:title" content="छान्दोग्योपनिषत् प्रथमः प्रपाठकः -खण्डः 5-13" />
<meta property="og:description" content="छान्दोग्योपनिषत्
प्रथमः प्रपाठकः
षष्ठः खण्डः
इयमेवर्क् । अग्निस्साम, तदेतदेतस्यामृच्यध्यूढँ साम ; तस्मादृच्यध्यूढ़ँ
साम गीयते । इयमेव सा; अग्निरमः, तत् साम ॥ १ ॥
प्र. प्रकारान्तरेण उद्गीथोपासनं प्रस्तूयते - इयमेव&hellip;&hellip;साम । ऋचि इयम्
इत्युक्तपृथिवीदृष्टिः, साम्नि अग्निदृष्टिश्च कर्तव्या इत्यर्थः । तदेतत्&hellip;&hellip;.साम । तदेतत्
अग्न्याख्यं साम एतस्यां - पृथिवीरूपायाम् ऋचि अध्यूढम् - उपरिस्थितम् इत्यर्थः ।
अत एवाद्यापि ऋगारूढमेव साम गीयते इत्याह - तस्मात्&hellip;&hellip;गीयते इति । एवं
ऋक्सामयोः पृथिव्यग्निदृष्टिं विधाय &lsquo;सामनामावयवभूतयोः साशब्द-अमशब्दयोः
पृथिव्यग्निदृष्टिः कर्तव्या इत्याह - इयमेव&hellip;&hellip;अम इति । उक्तोऽर्थः । तत्साम । तत् - तत" />
<meta property="og:type" content="article" />
<meta property="og:url" content="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/" /><meta property="article:section" content="tANDyam" />



<meta itemprop="name" content="छान्दोग्योपनिषत् प्रथमः प्रपाठकः -खण्डः 5-13">
<meta itemprop="description" content="छान्दोग्योपनिषत्
प्रथमः प्रपाठकः
षष्ठः खण्डः
इयमेवर्क् । अग्निस्साम, तदेतदेतस्यामृच्यध्यूढँ साम ; तस्मादृच्यध्यूढ़ँ
साम गीयते । इयमेव सा; अग्निरमः, तत् साम ॥ १ ॥
प्र. प्रकारान्तरेण उद्गीथोपासनं प्रस्तूयते - इयमेव&hellip;&hellip;साम । ऋचि इयम्
इत्युक्तपृथिवीदृष्टिः, साम्नि अग्निदृष्टिश्च कर्तव्या इत्यर्थः । तदेतत्&hellip;&hellip;.साम । तदेतत्
अग्न्याख्यं साम एतस्यां - पृथिवीरूपायाम् ऋचि अध्यूढम् - उपरिस्थितम् इत्यर्थः ।
अत एवाद्यापि ऋगारूढमेव साम गीयते इत्याह - तस्मात्&hellip;&hellip;गीयते इति । एवं
ऋक्सामयोः पृथिव्यग्निदृष्टिं विधाय &lsquo;सामनामावयवभूतयोः साशब्द-अमशब्दयोः
पृथिव्यग्निदृष्टिः कर्तव्या इत्याह - इयमेव&hellip;&hellip;अम इति । उक्तोऽर्थः । तत्साम । तत् - तत">

<meta itemprop="wordCount" content="4850">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="छान्दोग्योपनिषत् प्रथमः प्रपाठकः -खण्डः 5-13"/>
<meta name="twitter:description" content="छान्दोग्योपनिषत्
प्रथमः प्रपाठकः
षष्ठः खण्डः
इयमेवर्क् । अग्निस्साम, तदेतदेतस्यामृच्यध्यूढँ साम ; तस्मादृच्यध्यूढ़ँ
साम गीयते । इयमेव सा; अग्निरमः, तत् साम ॥ १ ॥
प्र. प्रकारान्तरेण उद्गीथोपासनं प्रस्तूयते - इयमेव&hellip;&hellip;साम । ऋचि इयम्
इत्युक्तपृथिवीदृष्टिः, साम्नि अग्निदृष्टिश्च कर्तव्या इत्यर्थः । तदेतत्&hellip;&hellip;.साम । तदेतत्
अग्न्याख्यं साम एतस्यां - पृथिवीरूपायाम् ऋचि अध्यूढम् - उपरिस्थितम् इत्यर्थः ।
अत एवाद्यापि ऋगारूढमेव साम गीयते इत्याह - तस्मात्&hellip;&hellip;गीयते इति । एवं
ऋक्सामयोः पृथिव्यग्निदृष्टिं विधाय &lsquo;सामनामावयवभूतयोः साशब्द-अमशब्दयोः
पृथिव्यग्निदृष्टिः कर्तव्या इत्याह - इयमेव&hellip;&hellip;अम इति । उक्तोऽर्थः । तत्साम । तत् - तत"/>

      
    

    <script type="text/javascript">
    
    let baseURL = "https:\/\/vishvAsa.github.io\/vedAH_sAma\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH\/edit\/content\/\u0022,\u0022mainSections\u0022:[\u0022jaiminiyam\u0022],\u0022mainsections\u0022:[\u0022jaiminiyam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022title\u0022:\u0022वेदः\u0022,\u0022url\u0022:\u0022..\/vedAH\/\u0022},{\u0022title\u0022:\u0022ऋग्वेदः\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022यजुर्वेदः\u0022,\u0022url\u0022:\u0022..\/vedAH_yajuH\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_sAma\/tANDyam\/ChAndogyopaniShat\/rangarAmAnujaH\/02_pr\/".replace(basePath, "/");
  pageVars.pageParams = {};
  pageVars.pageSource = "tANDyam\/ChAndogyopaniShat\/rangarAmAnujaH\/02_pr.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_sAma/webpack_dist/uiLib-bundle.js"></script>




    <link rel="stylesheet" href="/vedAH_sAma/css/fonts.css">
<link rel="stylesheet" href="/vedAH_sAma/css/@fortawesome/fontawesome-free/css/solid.min.css">

<link rel="stylesheet" href="/vedAH_sAma/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/" />
<link rel="alternate" hreflang="sa-Deva" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">साम-वेदे विश्वासटिप्पन्यः <br/> छान्दोग्योपनिषत् प्रथमः प्रपाठकः -खण्डः 5-13</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select id="transliterationDropdown" size="1" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <a class="btn btn-secondary" onclick="module_uiLib.changeTextSize(2)">A+</a>  
          <a class="btn btn-secondary" onclick="module_uiLib.changeTextSize(-2)">A-</a>
          🗨:
          <select id="commentStyleDropdown" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandAll': 'true'})">↕️️</a></div>
          <div><a id="printButton" class="btn btn-secondary" onclick="module_uiLib.default.query.setParamsAndGo({'printLayout': 'on'})">🖨️️</a></div>
        </div>
        <div class="row col  d-flex justify-content-center">
          <div><a id="speakerButton" class="btn btn-secondary" onclick="module_uiLib.default.content.handleSpeakToggle()">🎧️</a></div>
          <button id="speakerPauseButton" class="btn btn-secondary">⏸</button>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
      <div id="audioOptionsDiv" class="row justify-content-center" hidden>
        <select id="voices" class="form-select bg-secondary text-light"></select>
        <div>
          <p class="lead">Vol</p>
          <input type="range" min="0" max="1" value="1" step="0.1" id="volume" />
          <span id="volume-label" class="ms-2">1</span>
        </div>
        <div class="mx-5">
          <p class="lead">Rate</p>
          <input type="range" min="0.1" max="10" value="1" id="rate" step="0.1" />
          <span id="rate-label" class="ms-2">1</span>
        </div>
        <div>
          <p class="lead">Pitch</p>
          <input type="range" min="0" max="2" value="1" step="0.1" id="pitch" />
          <span id="pitch-label" class="ms-2">1</span>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="छान्दोग्योपनिषत् प्रथमः प्रपाठकः -खण्डः 5-13">छान्दोग्योपनिषत् प्रथमः प्रपाठकः -खण्डः 5-13</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH/edit/content/tANDyam/ChAndogyopaniShat/rangarAmAnujaH/02_pr.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p><strong>छान्दोग्योपनिषत्</strong></p>
<p><strong>प्रथमः</strong> <strong>प्रपाठकः</strong></p>
<p><strong>षष्ठः</strong> <strong>खण्डः</strong></p>
<p><strong>इयमेवर्क्</strong> <strong>।</strong> <strong>अग्निस्साम,</strong> <strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढ़ँ</strong></p>
<p><strong>साम</strong> <strong>गीयते</strong> <strong>।</strong> <strong>इयमेव</strong> <strong>सा;</strong> <strong>अग्निरमः,</strong> <strong>तत्</strong> <strong>साम</strong> <strong>॥</strong> <strong>१</strong> <strong>॥</strong></p>
<p><strong>प्र.</strong> प्रकारान्तरेण उद्गीथोपासनं प्रस्तूयते - <strong>इयमेव&hellip;&hellip;साम</strong> । ऋचि इयम्</p>
<p>इत्युक्तपृथिवीदृष्टिः, साम्नि अग्निदृष्टिश्च कर्तव्या इत्यर्थः । <strong>तदेतत्&hellip;&hellip;.साम</strong> <strong>।</strong> <strong>तदेतत्</strong></p>
<p>अग्न्याख्यं साम <strong>एतस्यां</strong> - पृथिवीरूपायाम् ऋचि <strong>अध्यूढम्</strong> - उपरिस्थितम् इत्यर्थः ।</p>
<p>अत एवाद्यापि ऋगारूढमेव साम गीयते इत्याह - <strong>तस्मात्&hellip;&hellip;गीयते</strong> इति । एवं</p>
<p>ऋक्सामयोः पृथिव्यग्निदृष्टिं विधाय &lsquo;सामनामावयवभूतयोः <strong>सा</strong>शब्द-<strong>अम</strong>शब्दयोः</p>
<p>पृथिव्यग्निदृष्टिः कर्तव्या इत्याह - <strong>इयमेव&hellip;&hellip;अम</strong> इति । उक्तोऽर्थः । <strong>तत्साम</strong> <strong>।</strong> <strong>तत्</strong> - तत</p>
<p>एव परस्परसंसृष्टपृथिव्यग्निरूपसाशब्दामशब्दमेलनेन सामव्यवहारो लोके प्रवर्तते इत्यर्थः ॥</p>
<p><strong>अन्तरिक्षमेवर्क्,</strong> <strong>वायुस्साम</strong> <strong>;</strong> <strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढँ</strong></p>
<p><strong>साम</strong> <strong>गीयते</strong> <strong>।</strong> <strong>अन्तरिक्षमेव</strong> <strong>सा,</strong> <strong>वायुरमः,</strong> <strong>तत्</strong> <strong>साम</strong> <strong>॥</strong> <strong>२</strong> <strong>॥</strong></p>
<hr>
<p><strong>द्यौरेवर्क्,</strong> <strong>आदित्यस्साम</strong> <strong>;</strong> <strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढँ</strong></p>
<p><strong>साम</strong> <strong>गीयते,</strong> <strong>द्यौरेव</strong> <strong>सा,</strong> <strong>आदित्योऽमः,</strong> <strong>तत्</strong> <strong>साम</strong> <strong>॥</strong> <strong>३</strong> <strong>॥</strong></p>
<hr>
<p><strong>नक्षत्राण्येवर्क्</strong> <strong>चन्द्रमास्साम,</strong> <strong>तदेतदेतस्यामृच्यध्यूढँ</strong> <strong>साम;</strong> <strong>तस्मादृच्यध्यूढँ</strong></p>
<p><strong>साम</strong> <strong>गीयते,</strong> <strong>नक्षत्राण्येव</strong> <strong>सा,</strong> <strong>चन्द्रमा</strong> <strong>अमः,</strong> <strong>तत्</strong> <strong>साम</strong> <strong>॥</strong> <strong>४</strong> <strong>॥</strong></p>
<p><strong>प्र. -अन्तरिक्षमेवर्ग्वायुस्साम</strong> इत्यादेः पूर्ववदर्थः ॥</p>
<p><strong>अथ</strong> <strong>यदेतदादित्यस्य</strong> <strong>शुक्लं</strong> <strong>भाः</strong> <strong>सैवर्क्,</strong> <strong>अथ</strong> <strong>यन्नीलं</strong> <strong>पर:कृष्णम्</strong> <strong>तत्</strong> <strong>साम;</strong></p>
<p><strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढँ</strong> <strong>साम</strong> <strong>गीयते</strong> <strong>;</strong> <strong>अथ</strong> <strong>यदेवैतदादित्यस्य</strong></p>
<p><strong>शुक्लं</strong> <strong>भाः</strong> <strong>सैव</strong> <strong>सा</strong> <strong>;</strong> <strong>अथ</strong> <strong>यन्नीलं</strong> <strong>पर:कृष्णम्</strong> <strong>तदमः,</strong> <strong>तत्</strong> <strong>साम</strong> <strong>॥</strong> <strong>५</strong> <strong>॥</strong></p>
<p><strong>प्र.</strong> <strong>अथ&hellip;&hellip;ऋक्</strong> <strong>।</strong> <strong>शुक्लं</strong> <strong>भाः</strong> शुक्ला दीप्तिः इत्यर्थः । <strong>शुक्लम्</strong> इति</p>
<p>लिङ्गव्यत्ययश्छान्दसः । <strong>अथ</strong> <strong>साम</strong> <strong>।</strong> <strong>परः</strong> <strong>कृष्णम्</strong> - अतिशयेन कार्ष्ण्यरूपम् ।</p>
<p>पर:कृष्णमिति प्रसिद्धं यन्नीलं, तत् साम इत्यर्थः । आदित्ये कार्ष्ण्यस्य समाहितदृष्टिभिः</p>
<p>ईक्ष्यमाणत्वात् तदस्तीति द्रष्टव्यम् । &lsquo;अत्र&rsquo; <strong>पर</strong>शब्दः सान्तः द्रष्टव्यः । तत् साम । शिष्टं</p>
<p>स्पष्टम् ॥</p>
<p><strong>[आदित्यान्तर्गतपुरुषदृष्ट्या</strong> <strong>उपासनम्]</strong></p>
<hr>
<p><strong>अथ</strong> <strong>य</strong> <strong>एषोऽन्तरादित्ये</strong> <strong>हिरण्मयः</strong> <strong>पुरुषो</strong> <strong>दृश्यते</strong> <strong>हिरण्यश्मश्रुः</strong> <strong>हिरण्यकेशः</strong></p>
<p><strong>आप्रणखात्</strong> <strong>सर्व</strong> <strong>एव</strong> <strong>सुवर्णः</strong> <strong>॥</strong> <strong>६</strong> <strong>॥</strong></p>
<hr>
<p><strong>प्र.</strong> एवमृचि पृथिव्यन्तरिक्षधुनक्षत्रादित्यगतशुक्लभारूपत्वदृष्टिम्, साम्नि</p>
<p>अग्निवाय्वादित्यचन्द्रादित्यगतनीलभारूपत्वदृष्टिञ्च विधायाह <strong>अथ</strong> <strong>दृश्यते</strong> ।</p>
<p><strong>अन्तरादित्ये</strong> - आदित्यमण्डलस्यान्तः <strong>हिरण्मयः</strong> - रमणीयः <strong>यः</strong> योगिभिः दृश्यते</p>
<p>इत्यर्थः । &lsquo;दृश्यते त्वग्र्यया बुद्ध्या सूक्ष्मया सूक्ष्मदर्शिभिः&rsquo; (क.उ.१-३-१२) इति श्रुत्यैकार्थ्यात् ।</p>
<p>&lsquo;हिरण्मय&rsquo; इति रूपसामान्यात्, &lsquo;चन्द्रमुखवत्&rsquo; इति वाक्यकारः । ततश्च हिरण्मयशब्दस्य</p>
<p>न मुख्याथों ग्राह्य इति वाक्यकाराभिप्रायः । ततश्च हिरण्मयत्वम् उज्ज्वलत्वम् इत्यर्थः । ततश्च</p>
<p>नीलतोयदाभस्यापि हिरण्मयत्वे नानुपपत्तिः । यद्वा &lsquo;कञ्चिन्न तत् हेमसमानवर्णं तस्याननम्&rsquo;</p>
<p>(रा. सुं.३६-२८) इति श्रीरामायणप्रयोगात्, ‘पश्यते रुक्मवर्णम्&rsquo; (मुं.उ.३-१-३) इति</p>
<p>श्रुतेश्च नीलतोयदाभस्यापि रुक्मवर्णत्वं सम्भवति । तत्र हेतुश्च सम्प्रदायगम्यः । एतत्सर्व</p>
<p>&lsquo;वेदार्थसङ्ग्रहश्रुतप्रकाशिकायां&rsquo; स्पष्टं, तत एव अवगन्तव्यम् ॥</p>
<p>अत्र केचित् - &lsquo;कप्यासं पुण्डरीकम्&rsquo; इति वाक्ये कप्यासशब्देन आदित्यमण्डलम्</p>
<p>उच्यते । पुण्डरीकम् इत्यनेन हृदयपुण्डरीकम् उच्यते । अतश्च यथा सूर्यमण्डल</p>
<p>हदयपुण्डरीकञ्च उपासनस्थानम् ; एवम् उपासकस्य अक्षिणी अपि परमात्मनः उपासनस्थानम्</p>
<p>इति परोक्त-व्याख्यानदूषणावसरे व्यासार्यः, आदित्यमण्डलरूपस्थानावरुद्धे अक्ष्णो:</p>
<p>स्थानतया विधानं न सम्भवति&rsquo; इत्युक्तेः आदित्यमण्डलस्थानम् उत्पत्तिशिष्टम् इति</p>
<p>प्रतीयते । ततश्च ‘य एषोऽन्तरादित्य&rsquo; इति वाक्यम् उपासनोत्पत्तिपरम् । ततश्च पुरुषो</p>
<p>दृश्यते इत्यत्र द्रष्टव्यः इत्यर्थ इति व्यासार्याभिप्रायः । न च आदित्यमण्डलस्य उत्पत्तिशिष्टत्वे</p>
<p>उत्पत्तिशिष्टस्थानावरुद्धे भाष्यकृदभिमतपुण्डरीकदलामलायताक्षत्वादेः कथं विधानमिति</p>
<p>वाच्यम् । पुण्डरीकाक्षत्वादे : उत्पत्तिशिष्टादित्यमण्डलस्थानाविरुद्धत्वात्</p>
<p>उत्पत्तिशिष्टाविरुद्धगुणानां विधानसम्भवात् । नन्वेवं, &lsquo;सर्वत्र प्रसिद्धोपदेशात्&rsquo; (ब्र.सू.१-२-१)</p>
<p>इत्यत्र, &lsquo;सर्वं खल्विदं ब्रह्म तज्जलानिति शान्त उपासीत&rsquo; (छां.उ.३-१४-१)</p>
<p>इत्युत्पत्तिशिष्टसार्वात्म्यावरुद्धे, मनोमयत्वादीनां विधानं न सम्भवति&rsquo; इत्याक्षिप्य &lsquo;सर्वं</p>
<p>खलु&rsquo; इति वाक्यस्य उपासीत इत्यनेन एकवाक्यत्वाभावेन सार्वात्म्यस्य नोत्पत्तिशिष्टत्वम्&rsquo;</p>
<p>इति व्यासायैः समर्थनम् अयुक्तं स्यात् । &lsquo;मनोमयत्वादीनाम् उत्पत्तिशिष्टसार्वात्म्यविरोधात्&rsquo;</p>
<p>इत्येव परिहारसम्भवेन वाक्यभेदमाश्रित्य सार्वात्म्यस्य उत्पत्तिशिष्टत्वाभावसमर्थनं मुधा</p>
<p>इति चेत् - उपायान्तरस्योपायान्तरादूषकत्वात् - इति वदन्ति ।</p>
<p>अन्ये तु - &lsquo;आदित्यमण्डलस्थानावरुद्धे&rsquo; इति नोत्पत्तिशिष्टस्थानावरुद्धत्वम्</p>
<p>अभिप्रेतम् । अपितु युगपत् अनुपसंहरणीयादित्यमण्डलरूपाक्षिरूपस्थानद्वयविधाने</p>
<p>अष्टदोषदुष्टविकल्पप्रसङ्गात् इत्येव तात्पर्यम् इत्याहुः ।</p>
<p>&lsquo;यदा पश्यः पश्यते रुक्मवर्णम् &rsquo; (मुं.उ. ३-१-३) इति प्रकरणे &lsquo;मनसा तु</p>
<p>विशुद्धेन&rsquo; इति रुक्मवर्णविग्रहविशिष्टस्य विशुद्धमनोग्राह्यतोक्तेः, आरोपिताकारस्य</p>
<p>विशुद्धमनोग्राह्यत्वाभावात् अनारोपितत्वं सिद्धम् । &lsquo;ईक्षति कर्मव्यपदेशात्सः&rsquo; (ब्र.सू.१-३-१३)</p>
<p>इत्यत्र ईक्षणस्य परमात्मविषयत्वं वक्तव्यम् इति परैरपि अङ्गीकृतत्वाञ्च । &lsquo;आदित्यवर्णं</p>
<p>तमसः परस्तात्&rsquo;(श्वे.उ.३-८) इति तम:पारवर्तिनः आदित्यवर्णविग्रहविशिष्टत्वाभिधानेन</p>
<p>कल्पितत्वाप्रसक्तेः । न हि कल्पितस्य तमःपारवर्तित्वं सम्भवति । <strong>हिरण्यश्मश्रुः</strong></p>
<p>इत्यादि - रमणीयश्मश्रुकेशः रमणीयसर्वावयवः इत्यर्थः ॥</p>
<p><strong>तस्य</strong> <strong>यथा</strong> <strong>कप्यासं</strong> <strong>पुण्डरीकामेवमक्षिणी</strong> <strong>;</strong> <strong>तस्योदिति</strong> <strong>नाम</strong> <strong>;</strong> <strong>स</strong> <strong>एष</strong></p>
<p><strong>सर्वेभ्यः</strong> <strong>पाप्मभ्य</strong> <strong>उदितः;</strong> <strong>उदेति</strong> <strong>ह</strong> <strong>वै</strong> <strong>सर्वेभ्यः</strong> <strong>पाप्मभ्यः,</strong> <strong>य</strong> <strong>एवं</strong> <strong>वेद</strong> <strong>॥</strong> <strong>७</strong> <strong>॥</strong></p>
<p><strong>प्र.</strong> - <strong>तस्य&hellip;&hellip;अक्षिणी</strong> । कं पिबतीति <strong>कपिः</strong> आदित्यः । तेन अस्यते</p>
<p>क्षिप्यते विकास्यते इति <strong>कप्यासम्</strong> । तथा आह &lsquo;वाक्यकार:-आदित्यक्षिप्तं वा श्रीमत्त्वात्&rsquo;</p>
<p>इति । यद्वा कँ पिबतीति कपिः - नालम्; तस्मिन् आस्ते इति कप्यासम् । अपचितादपि</p>
<p>पङ्कजात् नालस्थस्य पुण्डरीकस्य शोभातिशयशालित्वात् तादृशम् इह विवक्षितम् ।</p>
<p>यद्वा <strong>कं-</strong> जलम् । &lsquo;आस - उपवेशने&rsquo; (धा.पा. १०२१) इति धातुः अपिपूर्वकः। &lsquo;वष्टि</p>
<p>भागुरिरल्लोपमवाप्योरुपसर्गयोः&rsquo; इति वचनात् अकारलोपः । के जलेऽपि आस्ते इति</p>
<p><strong>कप्यासं</strong> - सलिलस्थम् इत्यर्थः । एवम् अस्यार्थत्रयस्य उपपन्नतया वाक्यकारेण</p>
<p>सिद्धान्तितत्वम् अभिप्रेत्य भगवता भाष्यकारेण वेदार्थसङ्ग्रहे - &lsquo;गम्भीराम्भस्समुद्भूतसुमृष्ट-</p>
<p>नालरविकरविकसितपुण्डरीकदलामलायतेक्षणः&rsquo; इति अभिहितम् । मर्कटजघनसदृश-</p>
<p>पुण्डरीकसादृश्यादि अर्थान्तरं तु अश्लीलत्वादिदोषदुष्टतया वाक्यकृदनादृतत्वात्</p>
<p>भाष्यकारेणापि अनादृतम् ॥</p>
<p>यद्यपि अमरकोशे &lsquo;पुण्डरीकं सिताम्भोजम्&rsquo;(अ.को. १-१०-४१) इत्यनुशिष्टम् ,</p>
<p>तथापि शबरस्वामिना नवमाध्याये, &lsquo;मौद्गं चरुं निर्वपेच्छ्रियै श्रीकामः&rsquo; इति विहितायामिष्टौ,</p>
<p>&lsquo;पौण्डरीकाणि बर्हीषि भवन्ति&rsquo; इति स्तरणार्थत्वेन विहितेषु पुण्डरीकेषु अतिदेशप्राप्तस्य,</p>
<p>&lsquo;दर्भस्तृणीतहरितै:&rsquo; इति मन्त्रस्य दर्भपदस्थाने पुण्डरीकपदं हरितपदस्थाने रक्तपदम् ऊहितव्यम्</p>
<p>छान्दोग्योपोषण</p>
<p>इत्युक्तत्वात् रक्ताम्भोजमेव पुण्डरीकम् इति द्रष्टव्यम् ।</p>
<p><strong>तस्योदिति</strong> <strong>नाम</strong> । स्पष्टोऽर्थः । तस्य उन्नामकत्ये हेतुमाह - <strong>स</strong> <strong>एष</strong> <strong>सर्वेभ्य:</strong></p>
<p><strong>पाप्मभ्य:</strong> <strong>उदितः</strong> । सर्वपापोद्गतत्वात् &lsquo;उन्नामक&rsquo; इत्यर्थः । नीडात् शकुन्तस्य उद्गमनवत्</p>
<p>पापपञ्जरात् उद्गमनरूपमुख्यार्थस्य कुत्राप्यभावात् उद्गमनेन तत्सम्बन्धराहित्यं लक्ष्यते ।</p>
<p>&lsquo;नैनं सेतुमहोरात्रे तरतः, न जरा न मृत्युः न शोको न सुकृतं न दुष्कृतम्&rsquo;(छा,उ.८-४-१)</p>
<p>इति परमात्मन: &lsquo;सुकृत सम्बन्धाभावो हि प्रतिपाद्यते । तरते: प्राप्तिवाचित्वात् ।</p>
<p>पापशब्दच पुण्यपापरूपोभयविधकर्मपरः । परमात्मप्रकरणेषु, &lsquo;नैनं सेतुमहोरात्रे तरतो</p>
<p>न जरा न मृत्युः न शोकः न सुकृतं न दुष्कृतं सर्वे पाप्मानोऽतो निवर्तन्ते&rsquo;(छा.उ.८-४-१)</p>
<p>इति सुकृतेऽपि पापशब्दप्रयोगात् ॥ &lsquo;पाप्मानः कालजरामृत्युशोकादयः संख्यातत्वात्&rsquo;</p>
<p>इति वाक्यकारवचनात् , अलौकिकत्वे सति अनिष्टफलसाधनत्वरूपप्रवृत्तिनिमित्तियोगात्</p>
<p>पुण्यस्यापि पापशब्दाभिधेयत्वोपपत्तेः । मुमुक्ष्वपेक्षया स्वर्गादीनामपि अनिष्टत्वात् ।</p>
<p>&lsquo;एते वै निरयास्तात ! स्थानस्य परमात्मनः।&rsquo; (महा.भा.शा.१९६-६)</p>
<p><strong>&lsquo;क्व</strong> नाकपृष्ठगमनं पुनरावृत्तिलक्षणम् ।</p>
<p><strong>क्व</strong> जपो वासुदेवेति मुक्तिबीजमनुत्तमम्&rsquo;॥ (वि.पु.२-६-४४)</p>
<p>इति स्मरणात् । सर्वपापोदितत्वं नाम कर्मवश्यतागन्धराहित्यम् इति फलितोऽर्थः ।</p>
<p>कृतानामपि कर्मणां फलजननशक्तिप्रतिभटत्वलक्षणः कश्चिदेश्वरस्वभावविशेषः</p>
<p>अपहतपाप्मत्वाख्यः सर्वपापोदितशब्दार्थः इति द्रष्टव्यम् । एवं नाम शिष्टज्ञानस्य फलमाह</p>
<p><strong>उदेति&hellip;&hellip;वेद</strong> इति । स्पष्टोऽर्थः ॥</p>
<p><strong>तस्य</strong> <strong>ऋक्</strong> <strong>च</strong> <strong>साम</strong> <strong>च</strong> <strong>गेष्णौ</strong> <strong>तस्मादुद्गीथः</strong> <strong>तस्मात्त्वेवोद्गाता</strong> <strong>एतस्य</strong> <strong>हि</strong></p>
<p><strong>गाता</strong> <strong>।</strong> <strong>स</strong> <strong>एष</strong> <strong>ये</strong> <strong>चामुष्मात्</strong> <strong>पराञ्चो</strong> <strong>लोकाः</strong> <strong>तेषां</strong> <strong>च</strong> <strong>ईष्टे</strong> <strong>देवकामानां</strong> <strong>च</strong></p>
<p><strong>इत्यधिदैवतम्</strong> <strong>॥</strong> <strong>८</strong> <strong>॥</strong></p>
<p><strong>प्र. -</strong> <strong>तस्यर्क्</strong> <strong>च</strong> <strong>साम</strong> <strong>च</strong> <strong>गेष्णौ</strong> । पृथिव्य<strong>ग्न्या</strong>दिदृष्टिविशिष्टतया प्राक् प्रस्तुते</p>
<p>ऋक्सामे एतस्य <strong>गेष्णौ</strong> - गानरूपे । यद्यपि ऋचो गानाश्रयत्वेऽपि न गानरूपत्वम् -</p>
<p>तथापि अभेदोपचारेण गेष्णत्वोक्ति: द्रष्टव्या । अव्युत्पन्नो गेष्णशब्दः । व्यत्ययेन पुंस्त्वम् ।</p>
<p>अनीन्द्रादिप्रतिपादकऋक्सामगेयत्वोक्त्या सर्वात्मकत्वम् उक्तं भवति । <strong>तस्मादुद्गीथः&hellip;.गाता</strong> ।</p>
<p>यस्मादुन्नामकत्वं परमात्मनः, अत एव तद्गानरूपत्वात् द्वितीयभक्तेः उद्गीथसंज्ञत्वम्,</p>
<p>तद्गातुरुद्गातृसंज्ञावत्वं च इत्यर्थः । यद्वा परमात्मनः उन्नामकत्वात् ऋक्सामगेष्णत्वाञ्च</p>
<p>उद्गष्णस्य परमात्मनः उद्गीथत्वम् उपपद्यते । ततः उद्गीथे परमात्मदृष्टिः युक्ता इत्यर्थः ।</p>
<p><strong>स&hellip;&hellip;कामानाञ्च</strong> <strong>।</strong> <strong>स</strong> <strong>एषः</strong> हिरण्मयः पुरुषः आदित्यमण्डलोर्ध्ववर्ति</p>
<p>लोकानां देवभोग्यभोगोपकरणभोगस्थानानाञ्च नियन्ता इत्यर्थः । <strong>इत्यधिदैवतम्</strong> ।</p>
<p>उपासनम् उपदिष्टम् इति शेषः ॥</p>
<p><strong>॥</strong> <strong>इति</strong> <strong>षष्ठखण्डभाष्यम्</strong> <strong>॥</strong></p>
<hr>
<p><strong>सप्तमः</strong> <strong>खण्डः</strong></p>
<hr>
<p><strong>[अध्यात्मस्वरूपम्]</strong></p>
<hr>
<p><strong>अथाध्यात्मम्</strong> <strong>-</strong> <strong>वागेवर्क्,</strong> <strong>प्राणस्साम</strong> <strong>;</strong> <strong>तदेतदेतस्यामृच्यध्यूढँ</strong> <strong>साम</strong> <strong>;</strong></p>
<p><strong>तस्मादृच्यध्यूढँ</strong> <strong>साम</strong> <strong>गीयते</strong> <strong>;</strong> <strong>वागेव</strong> <strong>सा,</strong> <strong>प्राणोऽमः,</strong> <strong>तत्</strong> <strong>साम</strong> <strong>॥</strong> <strong>१</strong> <strong>॥</strong></p>
<hr>
<p><strong>चक्षुरेवर्क्,</strong> <strong>आत्मा</strong> <strong>साम,</strong> <strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढँ</strong></p>
<p><strong>साम</strong> <strong>गीयते</strong> <strong>;</strong> <strong>चक्षुरेव</strong> <strong>सा,</strong> <strong>आत्माऽमः,</strong> <strong>तत्</strong> <strong>साम</strong> <strong>॥</strong> <strong>२</strong> <strong>॥</strong></p>
<hr>
<p><strong>श्रोत्रमेवर्क्,</strong> <strong>मनस्साम</strong> <strong>;</strong> <strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढँ</strong></p>
<p><strong>साम</strong> <strong>गीयते</strong> <strong>;</strong> <strong>श्रोत्रमेव</strong> <strong>सा</strong> <strong>;</strong> <strong>मनोऽमः</strong> <strong>तत्</strong> <strong>साम</strong> <strong>॥</strong> <strong>३</strong> <strong>॥</strong></p>
<hr>
<p><strong>अथ</strong> <strong>यदेतदक्ष्णः</strong> <strong>शुक्लं</strong> <strong>भाः</strong> <strong>सैवर्क्,</strong> <strong>अथ</strong> <strong>यन्नीलं</strong> <strong>परः</strong> <strong>कृष्णम्</strong> <strong>तत्</strong> <strong>साम,</strong></p>
<p><strong>तदेतदेतस्यामृच्यध्यूढँ</strong> <strong>साम</strong> <strong>;</strong> <strong>तस्मादृच्यध्यूढँ</strong> <strong>साम</strong> <strong>गीयते</strong> <strong>;</strong> <strong>अथ</strong> <strong>यदेवैतदक्ष्णः</strong></p>
<p><strong>शुक्लं</strong> <strong>भाः</strong> <strong>सैव</strong> <strong>सा,</strong> <strong>अथ</strong> <strong>यन्नीलं</strong> <strong>परः</strong> <strong>कृष्णम्</strong> <strong>तदमः</strong> <strong>;</strong> <strong>तत्</strong> <strong>साम</strong> <strong>॥</strong> <strong>४</strong> <strong>॥</strong></p>
<hr>
<p><strong>प्र.</strong> <strong>अथाध्यात्मम्</strong> <strong>।</strong> उपदिश्यते इति शेषः ।</p>
<hr>
<p><strong>वागेवर्क्&hellip;&hellip;तत्</strong> <strong>साम</strong> <strong>।</strong> सर्वं पूर्ववत् ॥ (१-४ )</p>
<p><strong>[उद्गीथे</strong> <strong>अक्षिपुरुषदृष्ट्युपयुक्तनयनपूर्वकतदृष्टिविधानम्]</strong></p>
<hr>
<p><strong>अथ</strong> <strong>य</strong> <strong>एषोऽन्तरक्षिणि</strong> <strong>पुरुषो</strong> <strong>दृश्यते,</strong> <strong>सैवर्क्</strong> <strong>;</strong> <strong>तत्</strong> <strong>साम,</strong> <strong>तदुक्थम्</strong> <strong>।</strong></p>
<p><strong>तद्यजुः</strong> <strong>तद्ब्रह्म</strong> <strong>।</strong> <strong>तस्यैतस्य</strong> <strong>तदेव</strong> <strong>रूपम्</strong> <strong>,</strong> <strong>यदमुष्य</strong> <strong>रूपम्</strong> <strong>यावमुष्य</strong> <strong>गेष्णौ</strong> <strong>तौ</strong></p>
<p><strong>गेष्णौ,</strong> <strong>यन्नाम</strong> <strong>तन्नाम</strong> <strong>॥</strong> <strong>५</strong> <strong>॥</strong></p>
<hr>
<p><strong>प्र.</strong> - एवमृचि वाक्चक्षुःश्रोत्राक्षिगतशुक्लभारूपत्वदृष्टिम्, साग्निप्राणच्छायात्ममनः</p>
<p>अक्षिगतपरः कृष्णरूपत्वदृष्टिञ्च विधायाह - <strong>अथ&hellip;..ब्रह्म</strong> । चक्षुषि यः पुरुषो योगिभिः</p>
<p>दृश्यते ; स एव ऋग्यजुस्सामात्मा, उक्थादिशस्त्रात्मा ब्रह्म च इत्यर्थः । अत्रोक्थस्य</p>
<p>त्रय्यपेक्षया पृथक्परिगणनं गोबलीवर्दन्यायेन द्रष्टव्यम् । <strong>तस्य&hellip;.नामः</strong> <strong>।</strong> <strong>तस्यैतस्य</strong></p>
<p>अक्ष्यन्तर्वर्तिनः परमपुरुषस्य, आदित्यान्तर्वतिनो यत् हिरण्मयत्वादिरूपम् उदिति नाम,</p>
<p>ऋक्सामरूपगेष्णौ च, तानि सर्वाणि भवन्ति इत्यर्थः ॥</p>
<p><strong>स</strong> <strong>एष</strong> <strong>ये</strong> <strong>चैतस्मादर्वाञ्चो</strong> <strong>लोकाः</strong> <strong>तेषां</strong> <strong>च</strong> <strong>ईष्टे</strong> <strong>मनुष्यकामानां</strong> <strong>चेति</strong> <strong>तद्य</strong></p>
<p><strong>इमे</strong> <strong>वीणायां</strong> <strong>गायन्ति</strong> <strong>एतं</strong> <strong>ते</strong> <strong>गायन्ति</strong> <strong>तस्मात्ते</strong> <strong>धनसनयः</strong> <strong>॥</strong> <strong>६</strong> <strong>॥</strong></p>
<p><strong>प्र. -</strong> <strong>स&hellip;..कामानां</strong> <strong>चेति</strong> <strong>।</strong> <strong>एतस्मात्</strong> - अक्षिस्थानात् अधोवर्तिनां लोकानां</p>
<p>मनुष्यभोग्यादीनां च एषः नियन्ता इत्यर्थः ।</p>
<p><strong>तत्&hellip;&hellip;गायन्ति</strong> । यस्मात् अयम् ईश्वरः, तस्माद्धेतोः वीणागायकाः</p>
<p>सर्वेऽपि इममेव गायन्ति इत्यर्थः । तस्य सर्वात्मकत्वेन देवमनुष्यादिकर्मकगानस्यापि</p>
<p>परमात्मविषयत्वात् इति भावः । <strong>तस्मात्ते</strong> <strong>धनसनयः</strong> । सनिः - लाभः धनानां सनिः</p>
<p>येषां ते <strong>धनसनयः</strong> ईश्वरगायकत्वादेव वीणागायकानां धनलाभवत्त्वम् । न हि</p>
<p>अनीश्वरगातृत्वे धनप्रसक्तिः अस्तीति भावः ॥</p>
<hr>
<p><strong>[आदित्याक्षिपुरुषोपासनस्य</strong> <strong>फलम्</strong> <strong>]</strong></p>
<hr>
<p><strong>अथ</strong> <strong>य</strong> <strong>एतदेवं</strong> <strong>विद्वान्</strong> <strong>सामगायत्युभौ</strong> <strong>स</strong> <strong>गायति</strong> <strong>।</strong> <strong>सोऽमुनैव</strong> <strong>स</strong> <strong>एष</strong> <strong>ये</strong></p>
<p><strong>चामुष्मात्पराञ्चो</strong> <strong>लोकास्ताँश्चाप्नोति</strong> <strong>देवकामाँश्च</strong> <strong>॥</strong> <strong>७</strong> <strong>॥</strong></p>
<hr>
<p><strong>प्र. -अथ&hellip;&hellip;गायति</strong> । अध्यात्माधिदैवतभिन्न विद्यायुक्तस्सन् उद्गिथं यो</p>
<p>गायति, स चाक्षुषम् आदित्यस्थं च गायति इत्यर्थः । उनीथस्य चाक्षुषेण परमात्मना,</p>
<p>आदित्यान्तर्वतिना च परमात्मना, ऐक्याध्यासविशिष्टतया तादृशोद्रीयगायकस्यैव परमात्मगायकत्वात्</p>
<p>इति भावः । तस्यैवं विदः फलम् उच्यते । <strong>सोऽमुनैव</strong> <strong>कामांश्च</strong> <strong>।</strong> <strong>सः</strong> - विद्वान् अमु<strong>नै</strong>व</p>
<p>आदित्यान्तर्वर्तिना उपासितेन <strong>स</strong> <strong>एषः</strong> - तदुपासनाविशिष्टः एतस्मात् ऊर्ध्वलोकान् <strong>देवकामांश्च</strong></p>
<p><strong>आप्नोति</strong> इत्यर्थः ॥</p>
<hr>
<p><strong>अथानेनैव</strong> <strong>ये</strong> <strong>चैतस्मादर्वाञ्चो</strong> <strong>लोकास्ताँश्चाप्नोति</strong> <strong>मनुष्यकामाँश्च</strong> <strong>तस्मादु</strong></p>
<p><strong>हैवंविदुद्गाता</strong> <strong>ब्रूयात्</strong> <strong>॥</strong> <strong>८</strong> <strong>॥</strong></p>
<hr>
<p><strong>प्र. -</strong> <strong>अथानेनैव&hellip;&hellip;कामांश्च</strong> <strong>।</strong> <strong>अनेन</strong> - अक्ष्यन्तर्वतिना उपासितेन मनुष्यलोकात्</p>
<p>अधस्तनलोकान् मनुष्यकामांश्च आप्नोति इत्यर्थः । चक्षुरादित्यस्थानवर्तिपरमात्मोपासनया</p>
<p>सर्वलोकावाप्तिः भवतीत्यर्थः, <strong>तस्मादु</strong> <strong>ब्रूयात्</strong> <strong>।</strong> <strong>एवंवित्</strong> - एतादृशविद्यायुक्त: उद्गाता</p>
<p>यजमानं प्रति ब्रूयात् ॥</p>
<p><strong>कं</strong> <strong>ते</strong> <strong>काममागायानीति</strong> <strong>।</strong> <strong>एष</strong> <strong>ह्येव</strong> <strong>कामागानस्येष्टे,</strong> <strong>य</strong> <strong>एतदेवं</strong> <strong>विद्वान्</strong></p>
<p><strong>साम</strong> <strong>गायति,</strong> <strong>साम</strong> <strong>गायति</strong> <strong>॥</strong> <strong>९</strong> <strong>॥</strong></p>
<hr>
<p><strong>॥</strong> <strong>इति</strong> <strong>सप्तमः</strong> <strong>खण्डः</strong> <strong>॥</strong></p>
<p><strong>प्र.</strong> किमिति इत्यत्राह - <strong>कं</strong> <strong>ते</strong> <strong>काममागायानि</strong> इति । हे यजमान ! <strong>ते</strong> <strong>कं</strong> -</p>
<p>देवकामं मनुष्यकामं वा <strong>आगायानि</strong> - गानेन सम्पादयानि इति प्रब्रूयात् इत्यर्थः । ननु</p>
<p>एतादृशो<strong>क्तौ</strong> उद्गातुः कथं सामर्थ्यम् इत्यत्राह - <strong>एष&hellip;.गायति</strong> । एवं विदुषः सामगस्य</p>
<p>कामसम्पादकगानसामर्थ्यम् अस्तीत्यर्थः । द्विरुक्ति: विद्यासमाप्त्यर्था ॥</p>
<p>एतत्खण्डान्तर्गतवाक्यविषयकम् अधिकरणम् &lsquo;उपन्यस्यते</p>
<p>समन्वयाध्याये प्रथमपादे - अन्तरादित्ये अन्तरक्षिणि च वर्तमानत्वेन श्रुतः पुरुषो</p>
<p>जीव एव । &lsquo;हिरण्यश्मश्रुः हिरण्यकेशः आप्रणखात् सर्व एव सुवर्णः&rsquo; इति शरीरसम्बन्धश्रवणात्।</p>
<p>शरीरत्वस्यैव कर्मजन्यतावच्छेदकत्वेन कर्माजन्यशरीरासम्भवात् प्रक्रमश्रुतेन शरीरित्वलिङ्गेन</p>
<p>जीवत्वे निश्चिते औपसंहारिकं सर्वपापोदितत्वम् आपेक्षिकं नेतव्यम् इति पूर्वपक्षे प्राप्ते -</p>
<p>उच्यते - ‘अन्तस्तद्धर्मोपदेशात्&rsquo; (ब्र.सू. १-१-२१) । आदित्याक्ष्यन्तर्वर्ति पुरुषः</p>
<p>परमात्मैव, परमात्मधर्मोपदेशात् । कर्मवश्यतागन्धराहित्यलक्षणं नित्याविर्भूतं सर्वपापोदितत्वं</p>
<p>न परमात्मनो अन्यत्र सम्भवति । तञ्च चरमश्रुतमपि &lsquo;उदेति ह वै सर्वेभ्यः पाप्मभ्यो य</p>
<p>एवं वेद&rsquo; इति फलरूपतात्पर्यलिङ्गात् प्रबलम् । तथा ऋक्सामगेयत्वाक्षिप्तं, &lsquo;सैवर्क् तत्साम&rsquo;</p>
<p>इति वाक्यश्रुतञ्च सार्वात्म्यं परमात्मधर्मः । तथा अक्ष्यादित्यवर्त्येकपुरुषगतोर्ध्वाधोवर्तिलोक-</p>
<p>कामेश्वरत्वरूपं निरंकुशं सर्वकामेश्वरत्वमपि, &ldquo;सोऽमुनैव स एष ये चामुष्मात् पराञ्चो</p>
<p>लोकाः तांश्चाप्नोति देवकामांश्च, अथानेनैव ये चैतस्मात् अर्वाञ्चो लोकाः ताँश्चाप्नोति</p>
<p>मनुष्यकामांश्च&rdquo; इति वाक्यशेषप्रतिपन्नफलरूपतात्पर्यलिङ्गानुगृहीतत्वात् प्रबलम् । अतः प्रबलै:</p>
<p>परमात्मलिङ्गैः परमात्मत्वे निर्णीते, &lsquo;अजायमानो बहुधा विजायते&rsquo; (तै.आर. ३-१३-३),</p>
<p>&lsquo;अजोऽपि सन्नव्ययात्मा भूतानाम् ईश्वरोपि सन् ।</p>
<p>प्रकृति स्वामधिष्ठाय सम्भवाम्यात्ममायया ॥</p>
<p>परित्राणाय साधूनां विनाशाय च दुष्कृताम् ।</p>
<p>धर्मसंस्थापनार्थाय सम्भवामि युगे युगे ॥&quot; (भ.गी.४-६,८)</p>
<p>&lsquo;इच्छागृहीताभिमतोरुदेहः&rsquo; (वि.पु. ६-५-८४) इति श्रुतिस्मृत्यनुसारेण अजहत्स्वस्वभावस्यैव</p>
<p>परमात्मनो मायाशब्दितसंकल्पमात्रेण उपासकपरित्राणाय अप्राकृतदिव्यविग्रहपरिग्रहोपपत्तेः ।</p>
<p>एतेन नित्यसर्वज्ञस्य सर्वशक्तेः ज्ञानार्थं प्रवृत्त्यर्थं वा करणानपेक्षणात्</p>
<p>आत्मानन्दतृप्तस्य विग्रहे स्पृहासम्भवाञ्च विग्रहो न सम्भवतीति शङ्का प्रत्युक्ता ।</p>
<p>करणानपेक्षज्ञानक्रियस्यापि परमात्मनः उपासकानुग्रहार्थं भोगार्थञ्च विग्रहस्वीकारोपपत्तेः ।</p>
<p>प्रभूतानन्दानामपि आनन्दान्तरापेक्षादर्शनेन निरतिशयानन्दस्वरूपस्यापि ब्रह्मणः प्रीतिविशेषापेक्षायाः</p>
<p>सम्भवात् । न च विग्रहस्य भोग्यत्वे स्वरूपभोग्यत्ववैकल्यं शंक्यम् - स्वसम्बन्धिभोग्यत्वस्य</p>
<p>स्वभोग्यत्वातिशयावहत्वेन &lsquo;तद्वैकल्यावहत्वा भावात् । तत्र च,</p>
<p>&lsquo;समस्ताः शक्तयश्चैता नृप यत्र प्रतिष्ठिताः ।</p>
<p>तद्विश्वरूपवैरूप्यं रूपमन्यद्धरेर्महत् ॥ (वि.पु.६-७-७०)</p>
<p>समस्तशक्तिरूपाणि तत्करोति जनेश्वर ! ।</p>
<p>देवतिर्यङ्मनुष्याख्या चेष्टावन्ति स्वलीलया॥&quot; (वि.पु.६-७-७१)</p>
<p>&lsquo;नित्याऽलिङ्गास्वभावसंसिद्धिरिन्द्रियाकाराङ्गप्रत्यङ्गव्यञ्जनवती&rsquo; &lsquo;उज्जहारात्मनः केशौ&rsquo;</p>
<p>सितकृष्णौ&rsquo; (वि.पु.५-१-६०) &lsquo;अंशाशेनावतीर्योर्व्याम्&rsquo;(वि.पु.५-१-३) इत्यादिप्रमाणात्</p>
<p>नित्यस्य विग्रहस्य अशिथिलसंस्थानस्यैव अप्राकृतानन्तावतारहेतुत्वम् उपपद्यते ।</p>
<p>चतुर्मुखदेहस्य संस्थानाशैथिल्येऽपि अनेकदेहोत्पादकत्वदर्शनात् । ततश्च उपासकानुग्रहार्थं</p>
<p>स्वेच्छासृष्टाप्राकृतशरीरसम्बन्धस्य प्रमाणसिद्धस्य परमात्मनि सत्वात् &lsquo;हिरण्मय-</p>
<p>विग्रहसम्बन्धानुपपत्तिः&rsquo; परमात्मनः । अतः अक्ष्यादित्यान्तर्वर्ती परमात्मा ॥</p>
<p>ननु आदित्यपुरुषात् अन्यः परमात्मैव नास्ति इत्यत्राह &lsquo;भेदव्यपदेशाञ्चान्यः&rsquo;</p>
<p>(ब्र.सू.१-१-२२) ‘य आदित्ये तिष्ठन् आदित्यादन्तरो यमादित्यो न वेद&rsquo; (बृ.उ.५-७-९)</p>
<p>इति आदित्यपुरुषावेद्यस्य तन्नियन्तुः परमात्मनो अन्यस्य प्रमाणसिद्धत्वात् तद्व्यतिरिक्तो</p>
<p>नास्तीति न शंक्यम् । न च नित्यमुक्तव्यतिरिक्तः परमात्मा नास्ति इत्यपि शक्यं वक्तुम् । य</p>
<p>आत्मनि तिष्ठन्निति पर्याये परिशुद्धमुक्तात्मभ्योऽपि भेदप्रतिपादनात् । अतः अन्तरादित्ये</p>
<p>अन्तरक्षिणि च विद्यमान: परमात्मेति स्थितम् । प्रकृतमनुसरामः ॥</p>
<p><strong>॥</strong> <strong>इति</strong> <strong>सप्तमखण्डभाष्यम्</strong> <strong>॥</strong></p>
<p><strong>अष्टमः</strong> <strong>खण्डः</strong></p>
<hr>
<p><strong>[उद्गीथाक्षरस्य</strong> <strong>परोवरीयस्त्वोपासनम्]</strong></p>
<hr>
<p><strong>त्रयो</strong> <strong>होद्गीथे</strong> <strong>कुशला</strong> <strong>बभूवुः</strong> <strong>शिलकः</strong> <strong>शालावत्यः,</strong> <strong>चैकितायनो</strong> <strong>दालभ्यः,</strong></p>
<p><strong>प्रवाहणो</strong> <strong>जैबलिरिति,</strong> <strong>ते</strong> <strong>होचुः</strong> <strong>-</strong> <strong>उद्गीथे</strong> <strong>वै</strong> <strong>कुशलाः</strong> <strong>स्मः,</strong> <strong>हन्तोद्गीथे</strong> <strong>कथां</strong></p>
<p><strong>वदाम</strong> <strong>इति</strong> <strong>॥</strong> <strong>१</strong> <strong>॥</strong></p>
<hr>
<p><strong>प्र.</strong> - प्रकारान्तरेण उपासनं विधातुम् आख्यायिकामाह - <strong>त्रयो&hellip;&hellip;</strong> <strong>जैबलिरिति</strong></p>
<p>शालावत्सुतः शिलकनामा, दल्भगोत्रः चिकितायनसुतः, जीबलसुत: प्रवाहणनामा त्रयो</p>
<p>एते&rsquo; उद्गीथविज्ञाने निपुणा बभूवुः इत्यर्थः । शालावत्यः शालावच्छब्दात् अपत्यार्थे</p>
<p>अणि तदन्तात् स्वार्थे &lsquo;अभिजिद्विदभृच्छालावत्&rsquo; (पा.सू.५-३-११८) इत्यादिना यञ्</p>
<p>प्रत्यय: । <strong>दाल्भ्य</strong>: दलभ्यशब्दात् गोत्रापत्ये गर्गादित्वात् यञ् । चिकितायनशब्दात्</p>
<p>अपत्यार्थे ऋषित्वात् अणि <strong>चैकितायन</strong>: । <strong>जीबलशब्दात्</strong> &lsquo;अत इञि&rsquo; <strong>जैबलिः</strong> <strong>।</strong> <strong>ते&hellip;</strong></p>
<p><strong>वदामः</strong> इति वयम् उद्गीथविज्ञाने कुशलाः भवामः । अतो विद्यावेशद्याय वादकथां</p>
<p>परस्परं प्रवर्तयामः इत्यूचुः इत्यर्थः ॥</p>
<p><strong>तथेति</strong> <strong>ह</strong> <strong>समुपविविशुः</strong> <strong>।</strong> <strong>स</strong> <strong>ह</strong> <strong>प्रवाहणो</strong> <strong>जैबलिरुवाच</strong> <strong>भगवन्तावग्रे</strong></p>
<p><strong>वदताम्</strong> <strong>।</strong> <strong>ब्राह्मणयोर्वदतोर्वाचँ</strong> <strong>श्रोष्यामीति</strong> <strong>॥</strong> <strong>२</strong> <strong>॥</strong></p>
<hr>
<p><strong>प्र. -तथेति</strong> <strong>ह</strong> <strong>समुपविविशुः</strong> । &lsquo;तथा कुर्मः इत्यन्योन्यम् उक्त्वा&rsquo; एकत्र</p>
<p>उपविष्टवन्तः इत्यर्थः ॥</p>
<p><strong>स&hellip;.</strong> <strong>उवाच</strong> । प्रवाहणः क्षत्रियः तो ब्राह्मणौ प्रागल्भ्यात् उवाच इत्यर्थः । उक्तिमेवाह -</p>
<p><strong>भगवन्तो&hellip;.श्रोष्यामि</strong> इति । <strong>भगवन्तौ</strong> - पूजावन्तो ब्राह्मणौ <strong>अग्रेवदतां</strong> - वादकथा:</p>
<p>कुरुताम् । तत्प्रकारं श्रोष्यामीति ।</p>
<p><strong>स</strong> <strong>ह</strong> <strong>शिलकश्शालावत्यश्चैकितायनं</strong> <strong>दालभ्यमुवाच</strong> <strong>-</strong> <strong>हन्त</strong> <strong>त्वा</strong> <strong>पृच्छानीति</strong> <strong>।</strong></p>
<p><strong>पृच्छेति</strong> <strong>होवाच</strong> <strong>॥</strong> <strong>३</strong> <strong>॥</strong></p>
<p><strong>प्र.</strong> <strong>स&hellip;..</strong> <strong>पृच्छानीति</strong> । स्पष्टोऽर्थः । तत्र दालभ्यस्य प्रत्युक्तिमाह - <strong>पृच्छेति</strong></p>
<p><strong>होवाच</strong> इति । स्पष्टम् ॥</p>
<p><strong>का</strong> <strong>साम्नो</strong> <strong>गतिरिति</strong> <strong>।</strong> <strong>स्वर</strong> <strong>इति</strong> <strong>होवाच</strong> <strong>।</strong> <strong>स्वरस्य</strong> <strong>का</strong> <strong>गतिरिति</strong> <strong>प्राण</strong></p>
<p><strong>इति</strong> <strong>होवाच</strong> <strong>।</strong> <strong>प्राणस्य</strong> <strong>का</strong> <strong>गतिरिति</strong> <strong>।</strong> <strong>अन्नमिति</strong> <strong>होवाच</strong> <strong>।</strong> <strong>अन्नस्य</strong> <strong>का</strong> <strong>गतिरिति</strong> <strong>।</strong></p>
<p><strong>आप</strong> <strong>इति</strong> <strong>होवाच</strong> <strong>॥</strong> <strong>४</strong> <strong>॥</strong></p>
<p><strong>प्र.</strong> - शिलकः पृच्छति । <strong>का</strong> <strong>साम्नो</strong> <strong>गतिरिति</strong> <strong>।</strong> <strong>गति:</strong> - अयनं प्राप्यम् इत्यर्थः ।</p>
<p>सः दाल्भ्यः स्वर इति ह <strong>उवाच</strong> - प्रत्युवाच । स्वरात्मकत्वात् साम्नः इति भावः ।</p>
<p>शिलकः पृच्छति । <strong>स्वरस्य</strong> <strong>का</strong> <strong>गतिरिति</strong> । दालभ्यः उत्तरमाह । <strong>प्राण</strong> <strong>इति</strong> <strong>होवाच</strong> ।</p>
<p>प्राणनिर्वय॑त्वात् स्वरस्य इति भावः । एवम् उत्तरत्रापि औचित्यम् अनुसन्धेयम् ॥</p>
<p><strong>अपां</strong> <strong>का</strong> <strong>गतिरिति</strong> <strong>।</strong> <strong>असौ</strong> <strong>लोक</strong> <strong>इति</strong> <strong>होवाच</strong> <strong>।</strong> <strong>अमुष्य</strong> <strong>लोकस्य</strong> <strong>का</strong></p>
<p><strong>गतिरिति</strong> <strong>।</strong> <strong>न</strong> <strong>स्वर्गं</strong> <strong>लोकमतिनयेदिति</strong> <strong>होवाच</strong> <strong>-</strong> <strong>स्वर्गं</strong> <strong>वयं</strong> <strong>लोकँ</strong></p>
<p><strong>सामाभिसँस्थापयामः</strong> <strong>;</strong> <strong>स्वर्गसँस्तावँ</strong> <strong>हि</strong> <strong>सामेति</strong> <strong>॥</strong> <strong>५</strong> <strong>॥</strong></p>
<p><strong>प्र.</strong>-अपां का गतिः इति पृष्टो दाल्भ्यः, <strong>असौ</strong> <strong>लोकः</strong> <strong>इति</strong> <strong>होवाच</strong> ।</p>
<p>द्युलोकादेव वृष्टिप्रभवात् इति भावः । अमुष्य लोकस्य का गतिरिति पृष्टो दालभ्यः आह ।</p>
<p><strong>न&hellip;&hellip;.होवाच</strong> । स्वर्गलोकमतीत्य परमाश्रयान्तरं साम न नयेत् । स्वर्गलोकव्यतिरिक्तम्</p>
<p>आश्रयान्तरं साम न प्रापयेत् इत्यर्थः । न वदेत् इति यावत् । <strong>स्वर्गं&hellip;&hellip;सामेति</strong> ।</p>
<p>अतो वयमपि <strong>साम</strong> <strong>अभि</strong> - साम प्रति आश्रयत्वेन स्वर्गं लोकं सम्यक् स्थापयामः । हि-</p>
<p>यस्मात् <strong>साम</strong> <strong>स्वर्गसंस्तावम्</strong> - स्वर्गो वै लोक: सामवेदः इति श्रुत्या स्वर्गत्वेन साम्नः स्तूयमानत्वात्</p>
<p>इत्यर्थः ॥</p>
<p><strong>तँ</strong> <strong>ह</strong> <strong>शिलकश्शालावत्यश्चैकितायनं</strong> <strong>दालभ्यमुवाच</strong> <strong>-</strong> <strong>अप्रतिष्ठितं</strong> <strong>वै</strong> <strong>किल</strong> <strong>ते</strong></p>
<p><strong>दालभ्य</strong> <strong>!</strong> <strong>साम</strong> <strong>;</strong> <strong>यस्त्वेतर्हि</strong> <strong>ब्रूयात्,</strong> <strong>मूर्धा</strong> <strong>ते</strong> <strong>विपतिष्यतीति,</strong> <strong>मूर्धा</strong> <strong>ते</strong> <strong>विपतेदिति</strong> <strong>॥</strong> <strong>६</strong> <strong>॥</strong></p>
<p><strong>प्र.-तँ</strong> <strong>ह</strong> <strong>विपतेदिति</strong> । हे दाल्भ्य ! अप्रतिष्ठितं स्वर्गलोकं सामगतिपरम्परा-</p>
<p>विश्रान्तिभूमिं वदतः तव मते साम अप्रतिष्ठितमेव स्यात् । एतस्मिन् समये यः कश्चित्</p>
<p>आगत्य वादकथायाम् अयुक्तमर्थ प्रतिजानानस्य ते मूर्धा विपतिष्यति इति यदि ब्रूयात् - तदा</p>
<p>विपतेदेव ते मूर्धा । न संशयः । मया तु सौहार्दात् तथा नोक्तम् । अतो जीवसि इति</p>
<p>शिलक उक्तवान् इत्यर्थः ॥</p>
<p><strong>हन्ताहमेतद्</strong> <strong>भगवत्तो</strong> <strong>वेदानीति</strong> <strong>।</strong> <strong>विद्धीति</strong> <strong>होवाच</strong> <strong>।</strong> <strong>अमुष्य</strong> <strong>लोकस्य</strong> <strong>का</strong></p>
<p><strong>गतिरिति</strong> <strong>।</strong> <strong>अयं</strong> <strong>लोक</strong> <strong>इति</strong> <strong>होवाच</strong> <strong>।</strong> <strong>अस्य</strong> <strong>लोकस्य</strong> <strong>का</strong> <strong>गतिरिति</strong> <strong>।</strong> <strong>न</strong> <strong>प्रतिष्ठां</strong></p>
<p><strong>लोकमतिनयेदिति</strong> <strong>होवाच</strong> <strong>;</strong> <strong>प्रतिष्ठां</strong> <strong>वयं</strong> <strong>लोकं</strong> <strong>सामाभिसँस्थापयामः</strong> <strong>।</strong> <strong>प्रतिष्ठासँस्तावँ</strong></p>
<p><strong>हि</strong> <strong>सामेति</strong> <strong>॥</strong> <strong>७</strong> <strong>॥</strong></p>
<hr>
<p><strong>प्र.-हन्त</strong> <strong>विद्धीति</strong> <strong>होवाच</strong> । तर्हि अहं सामगतिपरम्पराविश्रान्तिभूमिं त्वत्तः</p>
<p>जानीयाम् इति दाल्भ्येन प्रार्थितः शिलक: तथा इत्युक्तवान् इत्यर्थः । अनुमतो दाल्भ्यः पृच्छति ।</p>
<p><strong>अमुष्य&hellip;&hellip;इति</strong> । शिलकः उत्तरमाह - <strong>अयं-होवाच</strong> । यागदानहोमादिभिः भूलोकस्य</p>
<p>स्वर्गोपजीव्यत्वात् इति भावः । <strong>अस्य</strong> <strong>लोकस्य</strong> इत्यादि । पृथिवीलोकस्य का गतिः</p>
<p>इति दालभ्येन पृष्टः शिलकः <strong>प्रतिष्ठां</strong> - पृथिवीलोकमतिक्रम्य सामगतिपरम्पराविश्रान्ति-</p>
<p>भूमिम् अन्यं न कश्चिदपि वदेत् । अतः वयमपि तथैव वदामः । &lsquo;इयं वै रथन्तरं&rsquo;</p>
<p>(तां.बा.१८-६-११) इति श्रुत्या साम्नः प्रतिष्ठालोकत्वेन स्तूयमानत्वात् । स्वर्गस्य</p>
<p>ज्योतिश्चक्रलग्नतया बम्भ्रम्यमाणत्वेन प्रतिष्ठात्वाभावेपि पृथिव्यास्तु, स्थिरत्वात् प्रतिष्ठात्वम्</p>
<p>इत्युक्तवान् इत्यर्थः ॥</p>
<hr>
<p><strong>तँ</strong> <strong>ह</strong> <strong>प्रवाहणो</strong> <strong>जैबलिरुवाच</strong> <strong>अन्तवद्वे</strong> <strong>किल</strong> <strong>ते</strong> <strong>शालावत्य</strong> <strong>!</strong> <strong>साम</strong> <strong>:</strong></p>
<p><strong>यस्त्वेतर्हि</strong> <strong>ब्रूयात्,</strong> <strong>मूर्धा</strong> <strong>ते</strong> <strong>विपतिष्यतीति,</strong> <strong>मूर्धा</strong> <strong>ते</strong> <strong>विपतेदिति</strong> <strong>॥</strong> <strong>हन्ताहमेतद्भगवतो</strong></p>
<p><strong>वेदानीति</strong> <strong>।</strong> <strong>विद्धीति</strong> <strong>होवाच</strong> <strong>॥</strong></p>
<hr>
<p><strong>॥</strong> <strong>इति</strong> <strong>अष्टमः</strong> <strong>खण्डः</strong> <strong>॥</strong></p>
<hr>
<p><strong>प्र. -</strong> <strong>तं</strong> <strong>ह</strong> <strong>-</strong> <strong>प्रवाहणो</strong> <strong>जैबलिरुवाच</strong> - उक्तवान् किमिति । <strong>अन्तवद्वे</strong> <strong>किल</strong></p>
<p><strong>ते</strong> <strong>शालावत्य</strong> <strong>साम</strong> । अन्तवर्ती पृथिवीं सामगतिपरम्पराविश्रान्तिभूमितया प्रतिजानानस्य</p>
<p>ते मते साम अन्तवदेव स्यात् इत्यर्थः । <strong>यस्त्वेतर्हि&hellip;&hellip;होवाच</strong> इति । पूर्ववदर्थः ।</p>
<p><strong>हन्ताहमेतत्</strong> इत्यादि शिलक आह - <strong>विद्धीति</strong> राजा उवाच इत्यर्थः ॥</p>
<hr>
<p><strong>॥</strong> <strong>इति</strong> <strong>अष्टमखण्डभाष्यम्</strong> <strong>॥</strong></p>
<hr>
<p><strong>नवमः</strong> <strong>खण्डः</strong></p>
<hr>
<p><strong>अस्य</strong> <strong>लोकस्य</strong> <strong>का</strong> <strong>गतिरिति, &ldquo;आकाश&rdquo;</strong> <strong>इति</strong> <strong>होवाच, &ldquo;सर्वाणि&rdquo;</strong> <strong>ह</strong> <strong>वा</strong></p>
<p><strong>इमानि</strong> <strong>भूतान्याकाशादेव</strong> <strong>समुत्पद्यन्ते</strong> <strong>;</strong> <strong>आकाशं</strong> <strong>प्रत्यस्तं</strong> <strong>यन्ति</strong> <strong>आकाशो</strong> <strong>ह्येवैभ्यो</strong></p>
<p><strong>ज्यायान्</strong> <strong>आकाश:</strong> <strong>परायणम्</strong> <strong>॥</strong> <strong>१</strong> <strong>॥</strong></p>
<hr>
<p><strong>प्र.</strong> - एवम् अनुमत: शिलक: राजानं पृच्छति । <strong>अस्य</strong> <strong>लोकस्य</strong> <strong>का</strong> <strong>गतिरिति</strong> <strong>।</strong> <strong>अस्य</strong> -</p>
<p>पृथिवीलोकस्य । का गतिरिति इत्यर्थः । शालावत्येन पृष्टः प्रवाहण: <strong>आकाश</strong> <strong>इति</strong> <strong>होवाच</strong> ।</p>
<p>आकाश&rsquo; इत्युक्तवान् इत्यर्थः । । अत्र&rsquo; आकाशते प्रकाशते, आकाशयतीति वा व्युत्पत्या</p>
<p>आकाशशब्दो ब्रह्मपरः । &lsquo;आकाशो ह वै नामरूपयो: निर्वहिता&rsquo; (छां.उ.८-१४-१)</p>
<p>इत्यादी आकाशशब्दस्य ब्रह्मण्यपि प्रसिद्धत्वात् ; न तु भूताकाशपरः इति द्रष्टव्यम् ।</p>
<p>तदेव गतित्वं प्रपञ्चयति । <strong>सर्वाणि</strong> <strong>ह&hellip;&hellip;&hellip;यन्ति</strong> । चिदचिदात्मकप्रपञ्चः आकाशादेव</p>
<p>उत्पद्यते तत्रैव लीयते इत्यर्थः । <strong>आकाशो</strong> <strong>ज्यायान्</strong> । ज्यायस्त्वं नाम -<strong>सर्वै:</strong></p>
<p>कल्याणगुणैः सर्वेभ्यो निरतिशयनिरुपाधिकोत्कर्षः <strong>आकाश:</strong> <strong>परायणम्</strong> । परायणत्वं -</p>
<p>परमगतित्वम् । परमप्राप्यत्वम् इति यावत् ॥</p>
<p><strong>[उद्गीथः</strong> <strong>परोवरीयः]</strong></p>
<hr>
<p><strong>स</strong> <strong>एष</strong> <strong>परोवरीयानुद्गीथ:,</strong> <strong>स</strong> <strong>एषोऽनन्तः</strong> <strong>।</strong> <strong>परोवरीयो</strong> <strong>हास्य</strong> <strong>भवति</strong> <strong>;</strong> <strong>परोवरीयसो</strong></p>
<p><strong>ह</strong> <strong>लोकाञ्जयति</strong> <strong>:</strong> <strong>य</strong> <strong>एतदेवं</strong> <strong>विद्वान्</strong> <strong>परोवरीयाँसमुद्गीथमुपास्ते</strong> <strong>॥</strong> <strong>२</strong> <strong>॥</strong></p>
<p><strong>प्र.</strong> <strong>स</strong> <strong>एष</strong> <strong>परोवरीयानुद्गीथ:</strong> । <strong>परः</strong> उत्कृष्टः, वरीयन् उत्कृष्टतरः ।</p>
<p>वरीयसामपि परः इत्यर्थः । अत्र परःशब्दः सकारान्तो द्रष्टव्यः । एवं रूपः <strong>आकाश</strong></p>
<p><strong>उद्गीथः</strong> । परमात्मदृष्टिविशिष्टः उद्गीथ इत्यर्थः । उद्गीथे एतादृशाकाशदृष्टिः कर्तव्या इति</p>
<p>यावत् । <strong>स</strong> <strong>एषोऽनन्तः</strong> । उद्गीथ अध्यस्यमानः अयमाकाशः <strong>अनन्तः</strong> अपरिच्छित्रः</p>
<p>इत्यर्थः । ततश्च अनन्तस्य आकाशशब्दितस्य परमात्मन एव सामगतिपरम्पराविश्रान्ति-</p>
<p>भूमित्वात् मत्यक्षे &lsquo;अन्तव<strong>द्वै</strong> किल ते साम&rsquo; इत्युक्तः अन्तवत्त्वदोषो न प्रसरति इति</p>
<p>भावः । <strong>परोवरीयो&hellip;.जयति</strong> इत्यादि । <strong>यः</strong> - परोवरीयांसम् एतम् आकाशशब्दितं</p>
<p>परमात्मानं <strong>विद्वान्</strong> आकाशत्वेन उद्गीथम् उपास्ते, तस्य परोवरीयस्त्वगुणकं जीवनं भवति ।</p>
<p>परोवरीयस्त्वगुणकसकललोकावाप्तिश्च भवति ॥</p>
<p><strong>[विद्याफलश्रुतिविषये</strong> <strong>शौनकवाक्योद्धरणम्]</strong></p>
<hr>
<p><strong>तँ</strong> <strong>हैतमतिधन्वा</strong> <strong>शौनक</strong> <strong>उदरशाण्डिल्यायोक्त्वोवाच,</strong> <strong>यावन्त</strong> <strong>एनं</strong> <strong>प्रजायामुद्गीथं</strong></p>
<p><strong>वेदिष्यन्ते,</strong> <strong>परोवरीयो</strong> <strong>हैभ्यस्तावदस्मिन्</strong> <strong>लोके</strong> <strong>जीवनं</strong> <strong>भविष्यति</strong> <strong>॥</strong> <strong>३</strong> <strong>॥</strong></p>
<hr>
<p><strong>प्र.</strong> - प्रवाहणः स्वोक्तार्थं संवादयति - <strong>तं&hellip;&hellip;उवाच</strong> । <strong>अतिधन्वनामा</strong> शुनकसुतः</p>
<p><strong>उदरशाण्डिल्याय</strong> ऋषये, <strong>उदरशब्देन</strong> सन्ततिर्लक्ष्यते । सन्ततिशाली शाण्डिल्य: इत्यर्थः ।</p>
<p>तस्मै <strong>एनम्</strong> उद्गीथम् उक्त्वा अन्यदप्युवाचेत्यर्थः । किं तत् इत्यत्राह - <strong>यावन्त&hellip;.भविष्यतीति</strong> ।</p>
<p><strong>बेदिष्यन्त</strong> इत्येतद् व्यत्ययेन आत्मनेपदम् <strong>प्रजायां</strong> - त्वत्सन्ततौ यावन्तःपुरुषाः एनं</p>
<p>उद्गीथं उपासिष्यन्ते, तेषाम् उत्कृष्टमिह <strong>लोके</strong> <strong>जीवनं</strong> <strong>भविष्यति</strong> इत्यर्थः ॥</p>
<p><strong>तथाऽमुष्मिन्</strong> <strong>लोके</strong> <strong>लोक</strong> <strong>इति</strong> <strong>।</strong> <strong>स</strong> <strong>य</strong> <strong>एतमेवं</strong> <strong>विद्वान्</strong> <strong>उपास्ते,</strong> <strong>परोवरीय</strong> <strong>एव</strong></p>
<p><strong>हास्यास्मिन्</strong> <strong>लोके</strong> <strong>जीवनं</strong> <strong>भवति,</strong> <strong>तथाऽमुष्मिन्</strong> <strong>लोके</strong> <strong>लोक</strong> <strong>इति,</strong> <strong>लोके</strong> <strong>लोक</strong> <strong>इति</strong> <strong>॥</strong> <strong>४</strong> <strong>॥</strong></p>
<hr>
<p><strong>॥</strong> <strong>इति</strong> <strong>नवमः</strong> <strong>खण्डः</strong> <strong>॥</strong></p>
<p><strong>प्र.</strong> <strong>तथाऽमुष्मिन्</strong> <strong>लोके</strong> <strong>लोक</strong> इति । तथा अमुष्मिन्नपि परलोके</p>
<p>भविष्यति इत्यर्थः । <strong>परोवरीयो</strong> <strong>जीवनमि</strong>त्यनुषङ्गः । <strong>लोके</strong> <strong>लोके</strong> इति वीप्सायां</p>
<p>द्विर्वचनम् । <strong>इति</strong> <strong>अतिधन्वा</strong> <strong>उवाच</strong> इति पूर्वेणान्वयः । अतः इदानीन्तनानामपि तद्विदां</p>
<p>तत् फलमस्ति इत्याह - <strong>स</strong> <strong>य</strong> <strong>लोके</strong> इति । स्पष्टोऽर्थः । <strong>लोके</strong> <strong>लोके</strong> <strong>इति</strong> । लोके लोके</p>
<p>इतीति द्विरुक्तिः विद्यासमाप्त्यर्था ।</p>
<p>एतत्खण्डान्तर्गतवाक्यविषयकमधिकरणम् उपन्यस्यते - समन्वयाध्याये प्रथमपादे</p>
<p>उद्गीथे अध्यस्योपास्यमानाकाशो भूताकाशः एव । आकाशशब्दस्य भूताकाशे रूढत्वेन</p>
<p>रूढाकाशशब्दाभ्यासात् इति पूर्वपक्षे प्राप्ते</p>
<p>उच्यते - &lsquo;आकाशस्तल्लिङ्गात् &rsquo; (ब्र.सू.१-१-२३) आकाशशब्दाभिधेयः परमात्मा ।</p>
<p>निखिलजगदेककारणत्व-सर्वज्यायस्त्व-परायणत्वादीनां परमात्मलिङ्गानां भूताकाशे असम्भवात् ।</p>
<p>भूताकाशस्य अचेतनवर्ग प्रति कारणत्वसम्भवेऽपि चिदचिद्वर्गकारणत्वासम्भवात् सर्वै:</p>
<p>कल्याणगुणै: सर्वोत्कृष्टत्वलक्षण- ज्यायस्त्वस्यापि असम्भवात् अचेतनस्य स्वरूपभिन्नत्वेन</p>
<p>मोक्षविरोधितया &lsquo;हेय&rsquo; शब्दादिनिषिद्धविषयप्रावण्यजनकतया च सकलपुरुषार्थविरोधिनः</p>
<p>अचेतनस्य परायणत्वलक्षणप्राप्यत्वस्य चासम्भवात् तस्य &lsquo;का साम्रो गतिः,&rsquo; &lsquo;अस्य</p>
<p>लोकस्य का गतिः,&rsquo; इत्युपक्रमलक्षणतात्पर्यलिङ्गेन प्रतिपिपादयिषितत्वावगमात् ।</p>
<p>प्रतिपिपादयिषितपरायणत्वानन्तत्वपरोवरीयस्त्वादिलिङ्गविरोधे अभ्यस्ताया अपि</p>
<p>श्रुतेर्दुर्बलत्वाञ्च आकाशशब्दच आकाशते आकाशयतीति वा योगवशेन परमात्मपर एव ।</p>
<p>ननु &lsquo;सर्वाणि ह वा इमानि भूतानि&rsquo; (छां.उ.१-९-१) इति श्रुत्यैव आकाशस्य</p>
<p>जगत्कारणत्वावेदनात् यथाश्रुताकाशस्यैव जगत्कारणत्वम् अभ्युपेतव्यमिति चेन्न</p>
<p>&lsquo;सदेव सोम्येदमग्र आसीत्,&rsquo; (छां.उ. ६-२-१), &lsquo;आत्मा वा इदमेक एवाग्र आसीत्&rsquo;</p>
<p>(ऐ.उ.१-१) &lsquo;एको ह वै नारायण आसीत्&rsquo; (महो.१-१) इत्यादियोग्यार्थाननुवादरूपबहुवाक्यविरोधे</p>
<p>एकस्यानुवादरूपस्य अयोग्यार्थस्यास्य वाक्यस्य दुर्बलत्वेन स्वार्थप्रतिपादनसामर्थ्याभावात् ।</p>
<p>अत: आकाशशब्द: यौगिक्या वृत्या ब्रह्मपर एव ।</p>
<p>यत्तु अत्र व्यासार्यै:, “अर्थाविरोध एव रूढिप्राबल्यमित्यपशूद्राधिकरणनयोपजीवनेन</p>
<p>अवयवशक्त्या निर्वाहो भाष्ये उक्तः&quot;। रूढ्यपरित्यागेन &lsquo;अपर्यवसानवृत्त्या आकाशशब्दस्य</p>
<p>आकाशशरीरकपरमात्मपरतया निर्वाहोऽपि अभिमतः इत्युक्तम् - तत् उपायान्तरसम्भव-</p>
<p>प्रदर्शनमात्रपरम्; न तु प्रकृताभिप्रायम् । अनन्यथासिद्धभूताकाशलिङ्गसत्त्व एव,</p>
<p>&lsquo;जीवमुख्यप्राणलिङ्गात्&rsquo; (ब्र.सू.१-४-१७) इति सूत्रोक्तन्यायावतारात्,</p>
<p>&ldquo;परविद्यासु जीवोक्ति: निरुक्त्यादेः पराश्रया ।</p>
<p>तल्लिङ्गानन्यथासिद्धौ तद्विशिष्टावलम्बिनी ॥&rdquo; (न्या.सि.ईश्वरपरिच्छेदे)</p>
<p>इत्याचार्योक्तेः । भूताकाशशरीरकब्रह्मप्रतिपादकत्वा सम्भवा<strong>च्चे</strong>ति द्रष्टव्यमिति स्थितम् ।</p>
<p>प्रकृतमनुसरामः ॥</p>
<p><strong>॥</strong> <strong>इति</strong> <strong>नवमखण्डभाष्यम्</strong> <strong>॥</strong></p>
<hr>
<p><strong>दशमः</strong> <strong>खण्डः</strong></p>
<p><strong>[प्रस्तावोद्गीथप्रतिहारभक्तित्रयोपासनम्]</strong></p>
<hr>
<p><strong>मटचीहतेषु</strong> <strong>&lsquo;कुरुष्वाटक्या&rsquo;</strong> <strong>सह</strong> <strong>जायया</strong> <strong>उपस्तिर्ह</strong> <strong>चाक्रायण</strong> <strong>इभ्यग्रामे</strong></p>
<p><strong>प्रद्राणक&rsquo;</strong> <strong>उवास</strong> <strong>॥</strong> <strong>१</strong> <strong>॥</strong></p>
<hr>
<p>**प्र. -**प्रस्तावोद्गीथप्रतिहारभक्तित्रयविषयकोपासनानि विधातुम् आख्यायिकामाह</p>
<p><strong>मटची&hellip;..उवास</strong> । चक्रस्य सुतः उषस्तिनामा कश्चन ऋषिः <strong>मटचीहतेषु</strong> - अश्मवृष्टि-</p>
<p>कृतदुर्भिक्षदूषितेषु कुरुदेशेषु <strong>आटक्या</strong> अनुपजातपयोधरादिव्यञ्जनया भार्यया सह</p>
<p><strong>इभ्यानां</strong> - गजारोहाणां ग्रामे <strong>प्रद्राणकः</strong> - अनशनेन कुत्सितां गतिमापन्नः ब्रह्मविद्यायाः</p>
<p>निष्पत्तये प्राणानामनवसादं काङ्क्षन् <strong>उवास</strong> । &lsquo;द्रा कुत्सायां गतौ&rsquo; (धा.पा. १०५४) इति</p>
<p>हि धातुः । चक्रस्य गोत्रापत्यम् इत्यर्थे अश्वादित्वात् फञि चाक्रायण इति रूपम् ।</p>
<p><strong>[उषस्ते:</strong> <strong>भिक्षायाचनम्]</strong></p>
<hr>
<p><strong>स</strong> <strong>हेभ्यं</strong> <strong>कुल्माषान्</strong> <strong>खादन्तं</strong> <strong>बिभिक्षे</strong> <strong>।</strong> <strong>तँ</strong> <strong>होवाच</strong> <strong>-</strong> <strong>नेतोऽन्ये</strong> <strong>विद्यन्ते,</strong></p>
<p><strong>यच्चये</strong> <strong>मे</strong> <strong>इमे</strong> <strong>उपनिहिता</strong> <strong>इति</strong> <strong>॥</strong> <strong>२</strong> <strong>॥</strong></p>
<hr>
<p><strong>प्र.-स&hellip;.</strong> <strong>बिभिक्षे</strong> <strong>।</strong> <strong>सः</strong> अन्नार्थी अटन् <strong>कुल्माषान्</strong> - कुत्सितान् माषान्</p>
<p>खादन्तं इभ्यम् याचितवान्&rsquo; । &lsquo;कुल्माषादञ्&rsquo; (पा.सू. ५-२-८३) इति निर्देशात् कुत्सितमाषार्थे</p>
<p>कुल्माषशब्दस्य साधुत्वम् । <strong>तं&hellip;&hellip;निहिताः</strong> इति । <strong>इतः</strong> मया भक्ष्यमाणात्</p>
<p>उच्छिष्टराशेः कुल्माषा <strong>अन्ये</strong> <strong>न</strong> <strong>विद्यन्ते</strong> । <strong>यत्</strong> - यस्माद्धेतोः <strong>इमे</strong> - कुल्माषा: <strong>मे</strong> <strong>चये</strong> ।</p>
<p><strong>मे</strong> - मया भक्ष्यमाणे <strong>चये</strong> - उच्छिष्टराशौ <strong>उपनिहिता</strong>: - प्रक्षिप्ताः । अतः किं करोमि</p>
<p>इति उषस्तिम् इभ्य उवाच इत्यर्थः ॥</p>
<p><strong>एतेषां</strong> <strong>मे</strong> <strong>देहीति</strong> <strong>होवाच,</strong> <strong>तानस्मै</strong> <strong>प्रददौ,</strong> <strong>हन्तानुपानमित्युच्छिष्टं</strong> <strong>वै</strong> <strong>मे</strong></p>
<p><strong>पीतँ</strong> <strong>स्यादिति</strong> <strong>होवाच</strong> <strong>॥</strong> <strong>३</strong> <strong>॥</strong></p>
<hr>
<p><strong>प्र. -एतेषां&hellip;&hellip;होवाच</strong> । उच्छिष्टानामपि मध्ये <strong>मे</strong> - मह्यमपि किञ्चित्</p>
<p>देहीति इभ्यम् ऋषिः प्रार्थितवान् इत्यर्थः । <strong>तानस्मै</strong> <strong>प्रददौ</strong> <strong>।</strong> <strong>तान्</strong> - कुल्माषान्</p>
<p>उषस्तये इभ्य: दत्तवान् इत्यर्थः । <strong>हन्त&hellip;..</strong> <strong>उवाच</strong> । अथ समीपस्थम् उदकं गृहीत्या</p>
<p><strong>गृहाणानुपानमिति</strong> इभ्येनोक्तः स ऋषिः &lsquo;तदुदकपाने उच्छिष्टोदकपानं मे <strong>स्यादिति</strong></p>
<p>प्रत्युवाच इत्यर्थः ॥</p>
<p><strong>न</strong> <strong>स्विदेतेऽप्युच्छिष्टा</strong> <strong>इति</strong> <strong>।</strong> <strong>न</strong> <strong>वा</strong> <strong>अजीविष्यमिमानखादन्</strong> <strong>इति</strong> <strong>होवाच,</strong></p>
<p><strong>कामो</strong> <strong>मे</strong> <strong>उदपानमिति</strong> <strong>॥</strong> <strong>४</strong> <strong>॥</strong></p>
<hr>
<p><strong>प्र.-न&hellip;&hellip;होवाच</strong> इत्यादि । किमेते इदानीं त्वया मत्तो गृहीताः कुल्माषा</p>
<p>अनुच्छिष्टाः इति इभ्येन पर्यनुयुक्त ऋषिः कुल्माषाखादने स्वस्य जीवनहानिर्भवति ।</p>
<p>तावन्मात्रखादनेन धृतप्राणस्य स्वस्य उच्छिष्टो<strong>दकपानं</strong> <strong>कामः</strong> कामकारितं निषिद्धं</p>
<p>स्यात् इत्युवाच इत्यर्थः ॥</p>
<p><strong>स</strong> <strong>ह</strong> <strong>खादित्वाऽतिशेषान्</strong> <strong>जायाया</strong> <strong>आजहार</strong> <strong>।</strong> <strong>साऽग्र</strong> <strong>एव</strong> <strong>सुभिक्षा</strong></p>
<p><strong>बभूव</strong> <strong>तान्</strong> <strong>प्रतिगृह्य</strong> <strong>निदधौ</strong> <strong>॥५॥</strong></p>
<p><strong>प्र.</strong> <strong>स&hellip;..आजहार</strong> <strong>।</strong> <strong>सः</strong> - उषस्तिः तान् स्वयं किञ्चिद्धक्षयित्वा <strong>अतिशिष्टान्</strong></p>
<p>अवशिष्टान् जायायै दत्तवान् इत्यर्थः । <strong>सा&hellip;&hellip;</strong> <strong>निदधौ</strong> । सा जाया अग्रे - प्रागेव</p>
<p><strong>सुभिक्षा</strong> - लब्धान्ना बभूव । तथापि स्त्रीस्वभावात् अनवज्ञाय तान् कुल्माषान् पत्युः</p>
<p>हस्तात् प्रतिगृह्य निक्षिप्तवती ॥</p>
<p><strong>स</strong> <strong>ह</strong> <strong>प्रातः</strong> <strong>संजिहान</strong> <strong>उवाच,</strong> <strong>यद्वतान्नस्य</strong> <strong>लभेमहि,</strong> <strong>लभेमहि</strong> <strong>धनमात्राँ;</strong></p>
<p><strong>राजाऽसौ</strong> <strong>यक्ष्यते,</strong> <strong>स</strong> <strong>मा</strong> <strong>सर्वेरार्त्विज्यैषणीतेति</strong> <strong>॥</strong> <strong>६</strong> <strong>॥</strong></p>
<hr>
<p><strong>प्र.</strong>- <strong>स</strong> <strong>ह&hellip;&hellip;धनमात्राँ</strong> <strong>।</strong> <strong>स</strong> <strong>ह</strong> उषस्तिः प्रातः <strong>संजिहानः</strong> शयनं</p>
<p>परित्यजन्नेव पत्न्यां शृण्वन्त्याम् इदम् उवाच । किं तत् ? यदन्नस्य स्तोकमपि लभेमहि</p>
<p>तेन प्राणान् धृत्वा <strong>धनमात्रां</strong> अल्पधनं लभेमहि इत्यर्थः । कथं धनमात्रा लभ्यत</p>
<p>इत्यत्राह । <strong>राजाऽसौ</strong> <strong>वृणीतेति</strong> । राजाऽसौ नातिदूरे यजते, स मां दृष्ट्वा सर्वाणि</p>
<p>आर्त्विज्यानि त्वया कारयितव्यानि इति मा &lsquo;प्रार्थयेत&rsquo; - इति उवाच इत्यर्थः ॥</p>
<p><strong>तं</strong> <strong>जायोवाच,</strong> <strong>हन्त</strong> <strong>पते</strong> <strong>इम</strong> <strong>एव</strong> <strong>कुल्माषा</strong> <strong>इति</strong> <strong>।</strong> <strong>तान्</strong> <strong>खादित्वाऽमुं</strong> <strong>यज्ञं</strong></p>
<p><strong>विततमेयाय</strong> <strong>॥</strong> <strong>७</strong> <strong>॥</strong></p>
<p><strong>प्र. -</strong> <strong>तं&hellip;&hellip;</strong> <strong>कुल्माषा</strong> <strong>इति</strong> <strong>।</strong> <strong>हे</strong> <strong>पते</strong>, ; ये मद्धस्तनिक्षिप्ताः कुल्माषाः, ते <strong>इम</strong></p>
<p><strong>एव</strong>, एतान् गृहाणेति जाया प्रत्युक्तवती इत्यर्थः । <strong>तान्&hellip;&hellip;विततमेयाय</strong> । तानेव</p>
<p>पर्युषितोच्छिष्टान् कुल्माषान् भक्षयित्वा <strong>विततं</strong> - विस्तीर्णं यज्ञं गतवान् इत्यर्थः ॥</p>
<p><strong>तत्रोद्गातृनास्तावे</strong> <strong>स्तोष्यमाणानुपोपविवेश</strong> <strong>।</strong> <strong>स</strong> <strong>ह</strong> <strong>प्रस्तोतारमुवाच</strong> <strong>॥</strong> <strong>८</strong> <strong>॥</strong></p>
<hr>
<p><strong>प्र.</strong> <strong>तत्र&hellip;&hellip;</strong> <strong>उपविवेश</strong> । आस्तुवन्ति अस्मिन् इति आस्तावः स्तोत्रस्थानम् ।</p>
<p>सदसि स्तोतुं प्रवृत्तानां उद्गातृ-प्रस्तोतृ-प्रतिहर्तृणांसमीपे उपविष्टवान् इत्यर्थः । <strong>स</strong> <strong>ह</strong></p>
<p><strong>प्रस्तोतारमुवाच</strong> । <strong>सः</strong> - उषस्तिः प्रस्तोतारं प्रति इत्थम् उवाच इत्यर्थः ॥</p>
<p><strong>प्रस्तोतर्या</strong> <strong>देवता</strong> <strong>प्रस्तावमन्वायत्ता</strong> <strong>ताञ्चेदविद्वान्</strong> <strong>प्रस्तोष्यसि,</strong> <strong>मूर्धा</strong> <strong>ते</strong></p>
<p><strong>विपतिष्यतीति</strong> <strong>॥</strong> <strong>९</strong> <strong>॥</strong></p>
<p><strong>प्र.</strong> - उक्तिमेवाह - <strong>प्रस्तोतर्या&hellip;..विपतिष्यतीति</strong> <strong>।</strong> <strong>हे</strong> <strong>प्रस्तोतः;</strong> <strong>प्रस्तावमन्वायत्ता</strong></p>
<p>प्रस्तावभक्तौ अध्यस्य या देवता उपास्या, ताम् अविदित्वा यदि विदुषो मम समीपे</p>
<p>प्रस्तोष्यसि मूर्धा ते विपतिष्यति इत्यर्थः । &lsquo;यद्यपि तेनोभौ कुरुतो यश्चैतदेवं वेद यश्च न</p>
<p>वेद&rsquo; (छां.उ. १-१-१०) इति अविदुषोऽपि आविज्याधिकारोऽस्ति । तथापि विद्वत्सन्निधौ</p>
<p>अविदुषः कर्माधिकारो नास्तीति भावः ॥</p>
<p><strong>एवमेवोद्गातारमुवाच,</strong> <strong>उद्गातर्या</strong> <strong>देवतोद्गीथमन्वायत्ता</strong> <strong>तां</strong> <strong>चेदविद्वानुद्गास्यसि,</strong></p>
<p><strong>मूर्धा</strong> <strong>ते</strong> <strong>विपतिष्यतीति</strong> <strong>॥</strong> <strong>१०</strong> <strong>॥</strong></p>
<p><strong>॥</strong> <strong>इति</strong> <strong>दशमः</strong> <strong>खण्डः</strong> <strong>॥</strong></p>
<hr>
<p><strong>प्र. -</strong> <strong>एवमेव</strong> <strong>&hellip;&hellip;उवाच</strong> इत्यादि । पूर्ववदर्थः ॥</p>
<p><strong>एवमेव</strong> <strong>प्रतिहर्तारमुवाच,</strong> <strong>प्रतिहर्तर्या</strong> <strong>देवता</strong> <strong>प्रतिहारमन्वायत्ता</strong> <strong>ताञ्चेदविद्वान्</strong></p>
<p><strong>प्रतिहरिष्यसि,</strong> <strong>मूर्द्धा</strong> <strong>ते</strong> <strong>विपतिष्यतीति</strong> <strong>।</strong> <strong>ते</strong> <strong>ह</strong> <strong>समारतास्तूष्णीमासाञ्चक्रिरे</strong> <strong>॥</strong> <strong>११</strong> <strong>॥</strong></p>
<p><strong>प्र. -</strong> <strong>एवमेव&hellip;&hellip;उवाच</strong> इत्यादि । स्पष्टोऽर्थः । <strong>ते</strong> <strong>ह&hellip;&hellip;चक्रिरे</strong> <strong>।</strong> <strong>ते</strong> <strong>ह</strong> -</p>
<p>प्रस्तोत्रादयः <strong>समारताः</strong> उपरतास्सन्तः मूर्धपातभयात् तूष्णीमेव स्थिताः इत्यर्थः ॥</p>
<p><strong>॥</strong> <strong>इति</strong> <strong>दशमखण्डभाष्यम्</strong> <strong>॥</strong></p>
<p><strong>एकादशः</strong> <strong>खण्डः</strong></p>
<hr>
<p><strong>[प्रस्तावप्रतिहारयोः</strong> <strong>उपासना]</strong></p>
<hr>
<p><strong>अथ</strong> <strong>हैनं</strong> <strong>यजमान</strong> <strong>उवाच,</strong> <strong>भगवन्तं</strong> <strong>वा</strong> <strong>अहं</strong> <strong>विविदिषाणीति</strong> <strong>।</strong> <strong>उपस्तिरस्मि</strong></p>
<p><strong>चाक्रायण</strong> <strong>इति</strong> <strong>होवाच</strong> <strong>॥</strong> <strong>१</strong> <strong>॥</strong></p>
<hr>
<p><strong>प्र.-अथ&hellip;&hellip;विविदिषाणीति</strong> । को भवानिति भवन्तं ज्ञातुम् इच्छामि इति</p>
<p>उषस्तिं यजमानः उक्तवान् इत्यर्थः । <strong>उपस्तिरस्मि&hellip;&hellip;उवाच</strong> । स ऋषिः इति शेषः ।</p>
<p>स्पष्टोऽर्थः ॥</p>
<p><strong>स</strong> <strong>होवाच,</strong> <strong>भगवन्तं</strong> <strong>वा</strong> <strong>अहमेभिः</strong> <strong>सर्वेरार्त्विज्यैः</strong> <strong>पर्येषिषम्</strong> <strong>;</strong> <strong>भगवतो</strong> <strong>वा</strong></p>
<p><strong>अहम</strong> <strong>&lsquo;विद्या&rsquo;ऽन्यानवृषि</strong> <strong>॥</strong> <strong>२</strong> <strong>॥</strong></p>
<hr>
<p><strong>प्र.-स&hellip;&hellip;अवृषि</strong> । तम् ऋषिं यजमानः उवाच । किमिति । <strong>भगवन्तं</strong> ।</p>
<p>सर्वगुणोपेतं श्रुत्वा सर्वाणि आर्त्विज्यानि भगवदधीनानि कर्तुं <strong>पर्यषिषम्</strong> - भगवतोऽन्वेषणं</p>
<p>कृतवान् अस्मि । भगवतः <strong>अविद्या</strong> - विदिः लाभः । न विदिः अविदि: &lsquo;इक्</p>
<p>कृष्यादिभ्यः&rsquo; (वा. २२३२) इति इक् । सा न भवति इति अविदिः । तया <strong>अविद्या</strong> .</p>
<p>अलाभेन इमान् ऋत्विजः <strong>अवृषि</strong> - वृतवानस्मि इत्यर्थः ॥</p>
<hr>
<p><strong>भगवाँस्त्वेव</strong> <strong>मे</strong> <strong>सर्वैरार्त्विज्यैः</strong> <strong>इति</strong> <strong>।</strong> <strong>तथेति</strong> <strong>।</strong> <strong>अथ</strong> <strong>तर्हि</strong> <strong>एत</strong> <strong>एव</strong> <strong>समतिसृष्टाः</strong></p>
<p><strong>स्तुवताम्।</strong> <strong>यावत्त्वेभ्यो</strong> <strong>धनं</strong> <strong>दद्या:</strong> <strong>तावन्मम</strong> <strong>दद्या:</strong> <strong>इति</strong> <strong>।</strong> <strong>तथेति</strong> <strong>ह</strong> <strong>यजमान</strong> <strong>उवाच</strong> <strong>॥३॥</strong></p>
<hr>
<p><strong>प्र.-भगवाँस्त्वेव&hellip;&hellip;आर्त्विज्यैरिति</strong> । इतः परमपि भगवानेव सर्वै: <strong>आर्त्विज्यैः</strong></p>
<p>ऋत्विक्कर्मभिः वृतः इति उवाच इत्यर्थः । सर्वार्त्विज्यार्थं वृतः इति यावत् । <strong>तथेति</strong></p>
<p><strong>स्तुवताम्</strong> इत्यादि । <strong>अथ</strong> उषस्तिः तथा इत्यभ्युपगम्य त्वया पूर्वं वृताः एते एव मया</p>
<p><strong>समतिसृष्ठाः</strong> - सम्यक्प्रसन्नेन अनुज्ञाताः उपदिष्टदेवताः सन्तः <strong>स्तुवतां</strong> - स्तुवन्तु किन्तु</p>
<p>एभ्यो यावद्धनं प्रयच्छसि तावन्मम दद्याः इति उक्तवान् इत्यर्थः । <strong>तथेति</strong> <strong>ह</strong> <strong>यजमान</strong></p>
<p><strong>उवाच</strong> । स्पष्टोऽर्थः ॥</p>
<hr>
<p><strong>अथ</strong> <strong>हैनं</strong> <strong>प्रस्तोतोपससाद</strong> <strong>प्रस्तोतर्या</strong> <strong>देवता</strong> <strong>प्रस्तावमन्वायत्ता,</strong> <strong>ताञ्चेदविद्वान्</strong></p>
<p><strong>प्रस्तोष्यसि</strong> <strong>मूर्धा</strong> <strong>ते</strong> <strong>विपतिष्यतीति</strong> <strong>मा</strong> <strong>भगवानवोचत्</strong> <strong>;</strong> <strong>कतमा</strong> <strong>सा</strong> <strong>देवतेति</strong> <strong>॥</strong> <strong>४</strong> <strong>॥</strong></p>
<hr>
<p><strong>प्र.-अथ</strong> <strong>हैनं</strong> <strong>प्रस्तोतोपससाद</strong> । उषस्तिवचनं श्रुत्वा प्रस्तोता विनयेन</p>
<p>तत्समीपम् आगतवान् इत्यर्थः । <strong>प्रस्तोतर्या</strong> <strong>अन्वायत्ता</strong> इत्यादि । भगवान् मां प्रति</p>
<p>प्रस्तोतर्या देवता इत्यादिना यां देवताम् <strong>अवोचत्</strong> - उक्तवान् , सा देवता का इति</p>
<p>प्रस्तोता तम् ऋषिं पप्रच्छ इत्यर्थः ॥</p>
<hr>
<p><strong>[प्राण</strong> <strong>एव</strong> <strong>प्रस्तावदेवता]</strong></p>
<hr>
<p><strong>प्राण</strong> <strong>इति</strong> <strong>होवाच</strong> <strong>सर्वाणि</strong> <strong>ह</strong> <strong>वा</strong> <strong>इमानि</strong> <strong>भूतानि</strong> <strong>प्राणमेवाभिसंविशन्ति</strong></p>
<p><strong>प्राणमभ्युज्जिहते</strong> <strong>सैषा</strong> <strong>देवता</strong> <strong>प्रस्तावमन्वायत्ता</strong> <strong>तां</strong> <strong>चेदविद्वान्</strong> <strong>प्रास्तोष्यो</strong> <strong>मूर्धा</strong> <strong>ते</strong></p>
<p><strong>व्यपतिष्यत्तथोक्तस्य</strong> <strong>मयेति</strong> <strong>॥</strong> <strong>५</strong> <strong>॥</strong></p>
<hr>
<p><strong>प्र.-प्राण</strong> <strong>इति</strong> <strong>होवाच</strong> । प्राण एव प्रस्तावमन्वायत्ता देवता इति उषस्ति: उवाच</p>
<p>इत्यर्थः । अत्र प्राणयितृत्वगुणयोगात् प्राणशब्देन परमात्मा उच्यते । प्राणशब्दस्य मुख्यप्राणपरत्वं</p>
<p>व्यावर्तयति । <strong>सर्वाणि&hellip;&hellip;अन्वायत्ता</strong> । प्राणमभिलक्ष्य <strong>संविशन्ति</strong> - समित्येकीकारे</p>
<p>ऐक्येन विशन्ति । लीयन्त इत्यर्थः । <strong>प्राणमभ्युज्जिहते</strong> प्राणादेव उद्गच्छन्ति इत्यर्थः</p>
<p>सर्वभूतलयोत्पत्तिस्थानत्वेन वेदान्तेषु प्रसिद्धा प्राणरूपा देवता प्रस्तावभक्त्यनुगता प्रस्तावभक्तो</p>
<p>अध्यस्य उपास्येत्यर्थः । <strong>तां&hellip;&hellip;मयेति</strong> । “ताञ्चेदविद्वान् प्रस्तोष्यसि मूर्धा ते विपतिष्यतीति</p>
<p>मदुक्त्यनन्तरमपि मदुक्तिम् अनादृत्य तद्देवताम् अनभिज्ञाय यदि प्रास्तोष्यः, तदा मूर्धा</p>
<p>ते व्यपतिष्यदेव । अतः साधु कृतं त्वया मत्समीपमागत्य विनयेन पृच्छतेति भावः ।</p>
<p>अत्र मूर्धा ते व्यपतिष्यत् तथोक्तस्य मया इत्युक्त्या विदुषा एवम् उक्तस्य अविदुषः</p>
<p>तदनादरेण कर्मकरणे प्रत्यवायः, न तु विदुषा अनुमतस्यापि अविदुष इति भावः ।</p>
<p>व्यासार्यैस्तु मूर्धा ते व्यपतिष्येत् इत्यस्य “आत्मसत्ता न लभ्येत&quot; इत्यर्थः इति</p>
<p>आत्मसत्ताहानिपर्यन्तः प्रत्यवायो वर्णितः ॥</p>
<p><strong>अथ</strong> <strong>हैनमुद्गातोपससाद</strong> <strong>उद्गातर्या</strong> <strong>देवतोद्गीथमन्वायत्ता</strong> <strong>तां</strong> <strong>चेदविद्वानुद्दास्यसि</strong></p>
<p><strong>मूर्धा</strong> <strong>ते</strong> <strong>विपतिष्यतीति</strong> <strong>मा</strong> <strong>भगवानवोचत्</strong> <strong>।</strong> <strong>कतमा</strong> <strong>सा</strong> <strong>देवतेति</strong> <strong>॥</strong> <strong>६</strong> <strong>॥</strong></p>
<hr>
<p><strong>प्र.-अथ</strong> <strong>हैनमुद्गातोपससाद</strong> इत्यादि । पूर्ववदर्थः ॥</p>
<hr>
<p><strong>[आदित्यः</strong> <strong>उद्गीथदेवता]</strong></p>
<hr>
<p><strong>आदित्य</strong> <strong>इति</strong> <strong>होवाच,</strong> <strong>सर्वाणि</strong> <strong>ह</strong> <strong>वा</strong> <strong>इमानि</strong> <strong>भूतान्यादित्यमुच्चैः</strong> <strong>सन्तं</strong></p>
<p><strong>गायन्ति</strong> <strong>।</strong> <strong>सैषा</strong> <strong>देवतोद्गीथमन्वायत्ता</strong> <strong>।</strong> <strong>तां</strong> <strong>चेदविद्वानुदगास्यो</strong> <strong>मूर्धा</strong> <strong>ते</strong></p>
<p><strong>व्यपतिष्यत्तथोक्तस्य</strong> <strong>मयेति</strong> <strong>॥</strong> <strong>७</strong> <strong>॥</strong></p>
<hr>
<p><strong>प्र.-आदित्य</strong> <strong>इति</strong> <strong>होवाच</strong> इति । उद्गीथेऽध्यस्योपास्यः आदित्य इत्यर्थः ।</p>
<p><strong>सर्वाणि&hellip;&hellip;गायन्ति</strong> इति । <strong>उच्चैस्सन्तं</strong> - उच्चैः स्थितं अधःस्थितानि भूतानि गायन्ति</p>
<p>इत्यर्थः । प्रस्तावप्राणयोः प्रशब्दवत्त्वेन साम्यवदुद्गीथोच्चैः स्थितादित्ययोः उच्छब्दवत्त्वेन</p>
<p>साम्यमिति भावः । शिष्टं पूर्ववत् ॥</p>
<hr>
<p><strong>अथ</strong> <strong>हैनं</strong> <strong>प्रतिहर्तोपससाद</strong> <strong>प्रतिहर्तर्या</strong> <strong>देवता</strong> <strong>प्रतिहारमन्वायत्ता</strong> <strong>तां</strong> <strong>चेदविद्वान्</strong></p>
<p><strong>प्रतिहरिष्यसि</strong> <strong>मूर्धा</strong> <strong>ते</strong> <strong>विपतिष्यतीति</strong> <strong>मा</strong> <strong>भगवानवोचत्</strong> <strong>कतमा</strong> <strong>सा</strong> <strong>देवतेति</strong> <strong>॥</strong> <strong>८</strong> <strong>॥</strong></p>
<hr>
<p><strong>प्र.-अथ</strong> <strong>हैनं</strong> <strong>प्रतिहर्तोपससाद</strong> इत्यादि । पूर्ववत् <strong>॥</strong></p>
<hr>
<p><strong>[प्रतिहारदेवता</strong> <strong>अन्नम्]</strong></p>
<hr>
<p><strong>अन्नमिति</strong> <strong>होवाच,</strong> <strong>सर्वाणि</strong> <strong>ह</strong> <strong>वा</strong> <strong>इमानि</strong> <strong>भूतान्यन्नमेव</strong> <strong>प्रतिहरमाणानि</strong></p>
<p><strong>जीवन्ति</strong> <strong>।</strong> <strong>सैषा</strong> <strong>देवता</strong> <strong>प्रतिहारमन्वायत्ता</strong> <strong>।</strong> <strong>तां</strong> <strong>चेदविद्वान्</strong> <strong>प्रत्यहरिष्यो</strong> <strong>मूर्धा</strong> <strong>ते</strong></p>
<p><strong>व्यपतिष्यत्</strong> <strong>तथोक्तस्य</strong> <strong>मयेति</strong> <strong>।</strong> <strong>तथोक्तस्य</strong> <strong>मयेति</strong> <strong>॥</strong> <strong>९</strong> <strong>॥</strong></p>
<hr>
<p><strong>प्र.</strong> <strong>अन्नमिति</strong> <strong>होवाच</strong>। प्रतिहारभक्तौ अन्नमध्यस्य उपास्यम् इत्यर्थः । <strong>सर्वाणि</strong></p>
<p><strong>जीवन्ति</strong> इति । <strong>प्रतिहरमाणानि</strong> भक्षयन्ति इत्यर्थः । सन्ति इति शेषः । अत्र</p>
<p><strong>प्रतिहरमाणानि</strong> इति प्रतिशब्दवत्त्वेन अन्नप्रतिहारयोः साम्यात् प्रतिहारे अन्नाभिमानिदेवताध्यासः ।</p>
<p>ततश्च प्रस्तावोद्गीथप्रतिहारभक्तिषु क्रमेण प्राणादित्यान्नदृष्टिः कर्तव्या इत्यर्थः । <strong>तथोक्तस्य</strong></p>
<p><strong>मयेति</strong> <strong>तथोक्तस्य</strong> <strong>मयेति</strong> इति द्विरुक्ति: विद्यासमाप्त्यर्था । शिष्टं पूर्ववत् ॥</p>
<p>एतत्खण्डान्तर्गतवाक्यविषयकमधिकरणम् उपन्यस्यते - समन्वयाध्याये प्रथमपादे</p>
<p>प्राणस्य निखिलभूतजातप्रवृत्तिहेतुत्वसम्भवात् प्राणशब्देन मुख्यप्राणः एव अभिधीयताम्</p>
<p>इति पूर्वपक्षे प्राप्ते - शिलाकाष्ठाद्यचेतनस्वरूपस्य, शुद्धस्य जीवस्वरूपस्य च</p>
<p>मुख्यप्राणाधीन स्थितिकत्वाभावात्&rsquo; प्रसिद्धवन्निर्दिष्टसकलचेतनोत्पत्तिलयहेतुत्वस्य</p>
<p>परमात्मव्यतिरिक्ते असम्भवात् चेतनवाचिदेवताशब्दस्यापि अचेतने मुख्यप्राणे असम्भवा<strong>च्च</strong></p>
<p>परमात्मैव प्राणयितृत्वादियोगवशेन अभिधीयते इति । अत एव प्राणः&rsquo; (ब्र.सू.१-१-२४)</p>
<p>इति सूत्रेण सिद्धान्तितम् ।</p>
<hr>
<p><strong>[प्रतिहारदेवता</strong> <strong>अन्नम्]</strong></p>
<hr>
<p><strong>अन्नमिति</strong> <strong>होवाच,</strong> <strong>सर्वाणि</strong> <strong>ह</strong> <strong>वा</strong> <strong>इमानि</strong> <strong>भूतान्यत्रमेव</strong> <strong>प्रतिहरमाणानि</strong></p>
<p><strong>जीवन्ति</strong> <strong>।</strong> <strong>सैषा</strong> <strong>देवता</strong> <strong>प्रतिहारमन्वायत्ता</strong> <strong>।</strong> <strong>तां</strong> <strong>चेदविद्वान्</strong> <strong>प्रत्यहरिष्यो</strong> <strong>मूर्धा</strong> <strong>ते</strong></p>
<p><strong>व्यपतिष्यत्</strong> <strong>तथोक्तस्य</strong> <strong>मयेति</strong> <strong>।</strong> <strong>तथोक्तस्य</strong> <strong>मयेति</strong> <strong>॥</strong> <strong>९</strong> <strong>॥</strong></p>
<hr>
<p><strong>प्र.-अन्नमिति</strong> <strong>होवाच</strong>। प्रतिहारभक्तौ अन्नमध्यस्य उपास्यमित्यर्थः । <strong>सर्वाणि</strong></p>
<p><strong>जीवन्ति</strong> इति । <strong>प्रतिहरमाणानि</strong> - भक्षयन्तीत्यर्थः । सन्तीति शेषः । अत्र प्रतिहरमाणानीति</p>
<p>प्रतिशब्दवत्वेन अन्नप्रतिहारयोः साम्यात् प्रतिहारे अन्नाभिमानिदेवताध्यासः । ततश्च</p>
<p>प्रस्तावोद्गीथप्रतिहारभक्तिषु क्रमेण प्राणादित्यान्नदृष्टिः कर्तव्या इत्यर्थः । <strong>तथोक्तस्य</strong> <strong>मयेति</strong></p>
<p><strong>तथोक्तस्य</strong> <strong>मयेति</strong> इति द्विरुक्तिविद्यासमाप्त्यर्था । शिष्टं पूर्ववत् ॥</p>
<p>एतत्खण्डान्तर्गतवाक्यविषयकमधिकरणमुपन्यस्यते - समन्वयाध्याये प्रथमपादे</p>
<p>प्राणस्य निखिलभूतजातप्रवृत्तिहेतुत्वसम्भवात् प्राणशब्देन मुख्यप्राण एव अभिधीयताम्</p>
<p>इति पूर्वपक्षे प्राप्ते - शिलाकाष्ठाद्यचेतनस्वरूपस्य, शुद्धस्य जीवस्वरूपस्य च,</p>
<p>मुख्यप्राणाधीन स्थितिकत्वाभावात् प्रसिद्धवनिर्दिष्टसकलचेतनोत्पत्तिलयहेतुत्वस्य</p>
<p>परमात्मव्यतिरिक्ते असम्भवात् चेतनवाचिदेवताशब्दस्यापि अचेतने मुख्यप्राणे असम्भवा<strong>च्च</strong></p>
<p>परमात्मैव प्राणयितृत्वादियोगवशेन अभिधीयते इति । &lsquo;अत एव प्राणः&rsquo; (ब्र.सू.१-१-२४)</p>
<p>इति सूत्रेण सिद्धान्तितम् ।</p>
<p>ननु प्रस्तावोद्गीथप्रतिहारभक्त्यनुगतत्वेन देवतात्वेन च निर्दिष्टेषु प्राणादित्यान्नेषु</p>
<p>प्राणस्यैव परमात्मत्वम् आदित्यानयोस्तु न तथात्वम् इत्यत्र किं विनिगमकम् ।</p>
<p>चेतनवाचिदेवताशब्दः त्रिष्वपि समानः । प्राणवाक्यशेषे प्रसिद्धप्राणासम्भावितासंकुचितसर्व</p>
<p>भूतसंवेशनोद्गमनाधारत्वश्रवणवत् आदित्यान्नवाक्यशेषयोरपि असंकुचित- सर्वभूतगेयत्व</p>
<p>सर्वभूतोपजीव्यत्वयोः प्रसिद्धादित्यानासम्भावितयोः श्रवणाविशेषात् । यदि च आदित्यवाक्ये</p>
<p>सर्वभूतशब्दः आदित्यगानयोग्यचेतनविशेषपरतया अन्नवाक्यशेषे अन्नोपजीवनयोग्य</p>
<p>चेतनविशेषपरतया च संकोच्यते । देवताशब्दश्च &lsquo;अभिमानिव्यपदेशस्तु विशेषानुगतिभ्याम्&rsquo;</p>
<p>(ब्र.सू.२-१-५) इति सूत्रोक्तन्यायेन अभिमानिदेवतापरतया योज्यते । तर्हि प्राणेऽपि</p>
<p>तथाऽस्तु विशेषाभावात् इति चेत्</p>
<p>उच्यते प्राणशब्दस्य &lsquo;प्राणस्य प्राणं&rsquo; (बृ.उ.६-४-१८) &lsquo;यदिदं किञ्च जगत्सर्वं प्राण</p>
<p>एजति निस्सृतम्&rsquo; (क.उ.६-२) इत्यादिषु परमात्मन्यपि निरूढत्वात् । &lsquo;सर्वाणि ह वा</p>
<p>इमानि भूतानि&rsquo; इत्यादिवाक्यशेषस्वारस्या<strong>च्च</strong> परमात्मपरत्वमाश्रितम् । अन्नादित्यशब्दयो:</p>
<p>अतथात्वात् चेतनवाचिदे वताशब्दस्य केवलादित्यमण्डलान्नयोः अभावात्</p>
<p>तदभिमानिदेवतापरत्वम् । अन्नाभिमानिदेवतायाश्च &lsquo;भूतभक्ष्यत्वं तदधिष्ठेयात् न अभेदारोपेण</p>
<p>उपपद्यते । &lsquo;सर्वाणि ह वा इमानि भूतानि आदित्यमु<strong>च्चै</strong>स्सन्तं गायन्तीति&rsquo; प्रतिपादितं</p>
<p>सर्वभूतगेयत्वं परमात्मनोऽपि न सम्भवति । भूतशब्दो हि प्राणिनिकाये महाभूतेषु च</p>
<p>रूढः । महाभूतस्य गातृत्वप्रसक्तेरेवाभावात् प्राणिनिकायपरत्वं वक्तव्यम् । तदपि न</p>
<p>सम्भवति । न हि सर्वेऽपि प्राणिनः परमात्मानं गायन्ति ; स्थावरेषु पश्वादिषु चाभावात् । तस्मात्</p>
<p>गानयोग्यप्राणिविशेषपरत्वेन संकोचः परमात्मपरत्वेऽपि आवश्यक इति आदित्य शब्दस्य</p>
<p>लोकव्युत्पत्तिविरुद्धं परमात्मपरत्वं नाश्रयणीयम् । एवमन्नवाक्यशेषेऽपि &lsquo;प्रतिहरमाणानि&rsquo;</p>
<p>इति भक्ष्यमाणत्वं न परमात्मनि मुख्यम् । अतः आदित्यान्नशब्दयोः ब्रह्मपरत्वाभावेऽपि</p>
<p>प्राणशब्दस्य ब्रह्मपरत्वं सिद्धमिति द्रष्टव्यम् । प्रकृतमनुसरामः ॥</p>
<p><strong>॥</strong> <strong>इति</strong> <strong>एकादशखण्डभाष्यम्</strong> <strong>॥</strong></p>
<hr>
<p><strong>द्वादशः</strong> <strong>खण्डः</strong></p>
<hr>
<p><strong>[श्वदृष्टोद्गीथस्तुत्यर्थ</strong> <strong>दाल्भ्यस्य</strong> <strong>आख्यायिका]</strong></p>
<hr>
<p><strong>अथात:</strong> <strong>शौव</strong> <strong>उद्गीथः</strong> <strong>।</strong> <strong>तद्ध</strong> <strong>बको</strong> <strong>दाल्भ्यो</strong> <strong>ग्लावो</strong> <strong>वा</strong> <strong>मैत्रेयः</strong></p>
<p><strong>स्वाध्यायमुद्वव्राज</strong> <strong>॥</strong> <strong>१</strong> <strong>॥</strong></p>
<hr>
<p><strong>प्र.</strong>-अतीतखण्डे अन्नाप्राप्तिनिमित्ता उच्छिष्टपर्युषितभक्षणलक्षणा कष्टावस्था</p>
<p>उक्ता । अनन्तरमन्नलाभाय श्वदृष्टः उद्गीथः प्रस्तूयते । <strong>अथातः</strong> <strong>शौव</strong> <strong>उद्गीथः</strong> <strong>।</strong> <strong>शौव:</strong></p>
<p>श्वदृष्टः उद्गीथः । प्रस्तूयते इति शेषः । शौव इति टिलोपश्छान्दसः । <strong>तद्ध&hellip;&hellip;वव्राज</strong> ।</p>
<p>अत्र वाशब्दः चार्थे । बकग्लावनामद्वययुक्तो दल्भसुतो मित्रासुतश्च स्वाध्यायं कर्तुं</p>
<p>**उद्वव्राज-**ग्रामात् निर्गतवान् इत्यर्थः ॥</p>
<hr>
<p><strong>तस्मै</strong> <strong>श्वा</strong> <strong>श्वेतः</strong> <strong>प्रादुर्बभूव</strong> <strong>।</strong> <strong>तमन्ये</strong> <strong>श्वान</strong> <strong>उपसमेत्योचुः</strong> <strong>अन्नं</strong> <strong>नो</strong></p>
<p><strong>भगवानागायतु;</strong> <strong>अशनायाम</strong> <strong>वौ</strong> <strong>इति</strong> <strong>॥</strong> <strong>२</strong> <strong>॥</strong></p>
<p><strong>प्र. -</strong> <strong>तस्मै&hellip;&hellip;बभूव</strong> । तत्स्वाध्यायेन तोषितः कश्चन ऋषिः श्वेतशुनकरूपतया</p>
<p>प्रादुर्बभूव इत्यर्थः । <strong>तं&hellip;&hellip;ऊचुः</strong> <strong>।</strong> **तं-**श्वेतं श्वानं क्षुल्लका: श्वान: उपसमेत्य</p>
<p>उक्तवन्तः । उक्तिमेवाह- <strong>अन्नं</strong> इति । वैशब्दोऽवधारणे । वयं <strong>अशनायाम</strong></p>
<p>बुभुक्षिताः स्मः । अस्माकं, गानेनान्नं भगवान् सम्पादयतु इत्यूचुरित्यर्थः ॥</p>
<p><strong>तान्</strong> <strong>होवाच,</strong> <strong>इहैव</strong> <strong>मा</strong> <strong>प्रातरुपसमीयातेति</strong> <strong>तद्ध</strong> <strong>बको</strong> <strong>दाल्भ्यो</strong> <strong>ग्लावो</strong> <strong>वा</strong></p>
<p><strong>मैत्रेयः</strong> <strong>प्रतिपालयाञ्चकार</strong> <strong>॥</strong> <strong>३</strong> <strong>॥</strong></p>
<p><strong>प्र. -</strong> <strong>तान्&hellip;&hellip;.समीयातेति</strong> । श्वः प्रातःकाले अस्मिन्नेव देशे <strong>मा</strong> - मामुपगच्छतेति</p>
<p><strong>तान्</strong> - क्षुल्लकान् शुनः श्वेतः श्वा उवाच इत्यर्थः । <strong>तद्ध&hellip;चकार</strong> । बकग्लावनामा</p>
<p>ऋषिः तत्संवादं श्रुत्वा श्वेतश्चाद्यागमनं प्रतीक्ष्य स्थितवानित्यर्थः ॥</p>
<p><strong>ते</strong> <strong>ह</strong> <strong>यथैवेदं</strong> <strong>बहिष्पवमानेन</strong> <strong>स्तोष्यमाणाः</strong> <strong>संरब्धाः</strong> <strong>सर्पन्तीत्येवमाससृपुः</strong></p>
<p><strong>तेह</strong> <strong>समुपविश्य</strong> <strong>हिञ्चक्रुः</strong> <strong>॥</strong> <strong>४</strong> <strong>॥</strong></p>
<p><strong>प्र.</strong> ते&hellip;&hellip;ससृषु । ते - श्वेतश्वादयः तत्रैव प्रातरागत्य, बहिष्पवमानेन</p>
<p>स्रोत्रेण स्तोष्यमाणाः उद्गातृपुरुषाः अन्योन्यस्पृष्टा गच्छन्तीत्येतद्यथा, तथैव अन्योन्यस्य</p>
<p>पुच्छं &lsquo;मुखेन&rsquo; गृहीत्वा <strong>आससृपुः</strong> - उपसर्पणं कृतवन्तः । <strong>ते&hellip;&hellip;ह</strong> <strong>हिञ्चक्रुः</strong> । अथ</p>
<p>ते, उपविश्य <strong>हिञ्चक्रुः</strong> - हिङ्कारं कृतवन्तः इत्यर्थः ॥</p>
<p><strong>ओ३मदा३मों</strong> <strong>३</strong> <strong>पिबा</strong> <strong>३</strong> <strong>मों</strong> <strong>३</strong> <strong>देवो</strong> <strong>वरुणः</strong> <strong>प्रजापतिः</strong> <strong>सविता</strong> <strong>३</strong> <strong>ऽन्न-</strong></p>
<p><strong>मिहा२हरदनपते</strong> <strong>२</strong> <strong>ऽन्नमिहाहरा</strong> <strong>२</strong> <strong>हरो</strong> <strong>३</strong> <strong>मिति</strong> <strong>॥</strong> <strong>५</strong> <strong>॥</strong></p>
<hr>
<p><strong>॥</strong> <strong>इति</strong> <strong>द्वादशः</strong> <strong>खण्डः</strong> <strong>॥</strong></p>
<p>प्र. - हिङ्कारमेवाह - <strong>ओमदार्मो&hellip;&hellip;आहरत्</strong> । ओमिति गानोपक्रमे । <strong>अदाम</strong> .</p>
<p>भक्षयेम&rsquo;, पिबाम च । द्योतमानत्वात् <strong>देवः</strong> । व्रियमाणत्वात् <strong>वरुणः</strong> । प्रजानां पालनात् -</p>
<p><strong>प्रजापतिः</strong> । एवम्भूतः सविता अन्नमाहरतु इत्यर्थः । <strong>अन्नपते&hellip;&hellip;ओमिति</strong> <strong>।</strong> <strong>अन्नपते</strong> इति</p>
<p>आदित्यस्य सम्बोधनम् । <strong>आहराहर</strong> इति द्विरुक्तिः प्रार्थनायाम् । इति गीतवन्तः इत्यर्थः</p>
<p>अन्नपत इति मन्त्रकरणकादित्याध्यासविशिष्टोद्गीथोपासनमन्त्रफलकमिति भावः ॥</p>
<p><strong>॥</strong> <strong>इति</strong> <strong>द्वादशखण्डभाष्यम्</strong> <strong>॥</strong></p>
<hr>
<p><strong>त्रयोदशः</strong> <strong>खण्डः</strong></p>
<hr>
<p><strong>अयं</strong> <strong>वाव</strong> <strong>लोको</strong> <strong>हाउकारो</strong> <strong>वायुर्हा</strong> <strong>इकारश्चन्द्रमा</strong> <strong>अथकार</strong> <strong>आत्मेह</strong></p>
<p><strong>कारोऽग्निरीकारः</strong> <strong>॥१॥</strong></p>
<p><strong>प्र.</strong>-सामावयवान्तर्गतस्तोभाक्षरविषयाणि उपासनान्तराण्युपदिश्यन्ते ।</p>
<p><strong>अयं&hellip;&hellip;हाउकारः</strong> । हाउ इत्येवंलक्षणो यः सामसु स्तोभः सः <strong>अयं</strong> <strong>लोकः</strong></p>
<p>एतल्लोकत्वेनोपास्यः इत्यर्थः । एवमुत्तरत्रापि स्तोभशब्दोऽध्याहर्तव्यः । अयं स्तोभो</p>
<p>रथन्तरसाम्नि प्रसिद्धः । <strong>वायुर्हा</strong> <strong>इकारः</strong> <strong>हा</strong> **इ-**इति स्तोभः वामदेव्यसाम्नि प्रसिद्धः ।</p>
<p>एवमग्रेऽपि । <strong>शिड्राष्टं</strong> स्पष्टम् ॥</p>
<hr>
<p><strong>आदित्य</strong> <strong>ऊकारो</strong> <strong>निहव</strong> <strong>एकारो</strong> <strong>विश्वेदेवा</strong> <strong>औहोइकारः</strong> <strong>प्रजापतिहिङ्कारः</strong></p>
<p><strong>प्राणः</strong> <strong>स्वरोऽन्नं</strong> <strong>या</strong> <strong>वाग्विराट्</strong> <strong>॥</strong> <strong>२</strong> <strong>॥</strong></p>
<hr>
<p><strong>प्र. -</strong> <strong>आदित्य</strong> <strong>ऊकार:</strong> इत्यादि । <strong>निहव</strong> <strong>एकारः</strong> । <strong>निहवः</strong> - आह्वानम् इत्यर्थः ।</p>
<p>**‘**ह्वस्सम्प्रसारणं च न्यभ्युपविषु&rsquo; (पा.सू.३-३-७२) इति भावे <strong>ह्व</strong>ङ: अप्सम्प्रसारणयोः निहव</p>
<p>इति रूपम् । <strong>प्राणः</strong> <strong>स्वरः</strong> स्वर इति स्तोभः प्राण इत्यर्थः । <strong>अन्नं</strong> <strong>या</strong> । या इति</p>
<p>स्तोभाः अन्नमित्यर्थः । <strong>वाग्विराट्</strong> । वागिति स्तोभो विराट् अन्नमित्यर्थः । विराट्पुरुषो</p>
<p>वा ॥</p>
<hr>
<p><strong>अनिरुक्तस्त्रयोदशस्तोभः</strong> <strong>सञ्चरो</strong> <strong>हुङ्कारः</strong> <strong>॥</strong> <strong>३</strong> <strong>॥</strong></p>
<hr>
<p><strong>प्र.-अनिरुक्तः&hellip;&hellip;हुङ्कारः</strong> । हाउकारादिभ्यो द्वादशभ्यः पूर्वोक्तेभ्यः अधिक:</p>
<p>हुमिति त्रयोदशो यः स्तोभः, सः इदमिति निर्वक्तुमशक्यतया अनिरुक्तत्वात् <strong>सञ्चर</strong>:</p>
<p>डोलायितः सन्देहरूप इत्यर्थः । ततश्च तत्र सञ्चरत्वदृष्टि: कार्या इत्यर्थः । ततश्च</p>
<p>हाउकारादिषु त्रयोदशसु उक्तपृथिवीलोकादिदृष्टिः कर्तव्या इति स्थितम् ॥</p>
<p><strong>दुग्धेऽस्मै</strong> <strong>वाग्दोहं</strong> <strong>यो</strong> <strong>वाचो</strong> <strong>दोहः;</strong> <strong>अन्नवानन्नादो</strong> <strong>भवति,</strong> <strong>य</strong> <strong>एतामेवं</strong></p>
<p><strong>सानामुपनिषदं</strong> <strong>वेदोपनिषदं</strong> <strong>वेद</strong> <strong>इति</strong> <strong>॥</strong> <strong>४</strong> <strong>॥</strong></p>
<hr>
<p><strong>॥</strong> <strong>इति</strong> <strong>त्रयोदशः</strong> <strong>खण्डः</strong> <strong>॥</strong></p>
<hr>
<p><strong>॥</strong> <strong>इति</strong> <strong>प्रथमः</strong> <strong>प्रपाठकः</strong> <strong>समाप्तः</strong> <strong>॥</strong></p>
<hr>
<p>**प्र.-**तस्य फलमाह - <strong>दुग्धे&hellip;&hellip;भवति</strong> । उक्तोऽर्थः । यः&hellip;&hellip;वेद ।</p>
<p>सामावयव स्तोभाक्षरोपासनां यो वेद इत्यर्थः । द्विरुक्तिरध्यायसमाप्त्यर्था ॥</p>
<p><strong>॥</strong> <strong>इति</strong> <strong>प्रथमप्रपाठकप्रकाशिका</strong> <strong>॥</strong></p>

  </div>
</article>


        <div id="disqus_thread"></div>
<script type="text/javascript">

  (function() {
    
    
    if (window.location.hostname == "localhost")
      return;

    var dsq = document.createElement('script'); dsq.type = 'text/javascript'; dsq.async = true;
    var disqus_shortname = 'vvasuki-site';
    dsq.src = '//' + disqus_shortname + '.disqus.com/embed.js';
    (document.getElementsByTagName('head')[0] || document.getElementsByTagName('body')[0]).appendChild(dsq);
  })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>

        





<aside class="card border noPrint" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/vedAH_sAma/tANDyam/ChAndogyopaniShat/rangarAmAnujaH/02_pr/">छान्दोग्योपनिषत् प्रथमः प्रपाठकः -खण्डः 5-13 </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: छान्दोग्योपनिषत् प्रथमः प्रपाठकः -खण्डः 5-13</li>
        
    </nav>
</aside>

      </main>
    </div>
    <footer class="bg-yellow  p-1" role="contentinfo">
  

  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH/actions/workflows/build.yml"><img src="https://github.com/vishvAsa/vedAH/actions/workflows/build.yml/badge.svg"> Built </a> on 2023 May 14 02:46:18 UTC. (<a href="http://google.com/search?q=02%3a46%3a18%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
